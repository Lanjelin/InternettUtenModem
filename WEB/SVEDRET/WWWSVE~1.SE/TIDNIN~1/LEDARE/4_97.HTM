<!DOCTYPE HTML PUBLIC "-//IETF//DTD HTML//EN">

<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage 2.0">
<title>Ledare 4/97</title>
<meta name="FORMATTER" content="Microsoft FrontPage 2.0">
</head>

<body bgcolor="#FFFFFF">

<p align="left"><img src="Pending_relink" tppabs="http://www.svenskidrott.se/tidningen/tidnbild/huvud.GIF"
alt="Svensk Idrott" width="412" height="89"></p>

<p align="left"><font color="#008080" size="6">Ledare<br>
</font><font color="#008080" size="5">4/97</font></p>

<p><font size="5">Att utvärdera och värdera</font></p>

<p>Statens stöd till idrotten utvärderas i en parlamentarisk
kommitté. Det är nästan trettio år sedan de nuvarande
riktlinjerna drogs upp och det har hänt en del på vägen. De
goda åren är borta och staten tvingas hushålla med sina
resurser.</p>

<p>Å andra sidan har idrotten förändrats. I stället för 49
specialidrottsförbund finns det i dag 66. Många fler måste
alltså dela på de tillgängliga resurserna. Flera knackar på
dörren för att få komma in i RF-familjen. </p>

<p>Under resan har Riksidrottsförbundet (RF) pålagts
ytterligare uppgifter; anläggningsstödet, forskning och
antidoping, lokala aktivitetsstödet och idrottsgymnasierna. Allt
mera har lagts i samma penningpott. Det grumlar insynen på
pengarnas väg.</p>

<p>Statens hela stöd till idrotten för 1997 är 480 miljoner
kronor. Det låter mycket, men det är bara som det låter. Av
detta är det direkta stödet till specialidrottsförbunden 215
miljoner. Det är för lite för de 66 förbundens insatser i
samhället. LOK-stödet tar 205 miljoner. Är det bra använda
pengar? Små resurser ger inte utrymme för stöd till
nyskapande. Anslagsfördelningen blir som en svensk
löneförhandling med lika procentpåslag till alla på
etablerade nivåer.</p>

<p>I kommitténs direktiv heter det bland annat att &quot;arbetet
skall utgå från att statens stöd huvudsakligen bör utformas
så att det bland medborgarna bidrar till att skapa ett
bestående intresse för fysisk aktivitet i syfte att uppnå en
god folkhälsa&quot;. Det låter oroande. Begreppet
&quot;idrott&quot; bör ges en snävare innebörd. Någon har
för länge sedan sagt &quot;Utan tävling dör idrotten.&quot;</p>

<p>Kommersialiseringen av elitidrotten och egenfinansiering
nämns i direktiven. Det är ett gravt misstag att tro att
elitidrotten kan klara sig själv. Elitidrotten är Sveriges
internationella idrottsansikte och svensk elitidrott är Sveriges
mesta PR utomlands.</p>

<p>Elitidrotten behöver stöd i olika former. Sveriges Olympiska
Kommitté (SOK) har det operativa ansvaret för &quot;Olympisk
Support&quot;, som är namnet på RFs och SOKs gemensamma stöd
till alla idrottsförbund för en elitidrottsutveckling i sunda
former. Det är angeläget att Sverige kan bedriva en
&quot;ren&quot; elitidrott på högsta nivå.</p>

<p>3,5 miljarder tittare i 197 länder såg OS i Atlanta. Svenska
framgångar i OS ger nationen god PR. Framgångar kräver
emellertid långsiktigt idog träning och internationellt
tävlande. SOKs sponsorintäkter fördelas solidariskt efter
behov men räcker långt ifrån till. En förstärkning genom ett
direkt statligt stöd kanaliserat i korresponderande form genom
SOK är väl motiverat. Det höjs röster för en statlig
satsning på eliten, om vi skulle få värdskapet för OS 2004.
Det är tacksamt att flera trycker på, men stödet behövs
inför alla OS, hemma eller borta och för både sommar- och
vinteridrotterna.</p>

<p>På tal om valet av värd för Sommar-OS 2004 så är
Stockholm och Sverige i final. Enligt de flestas prognoser får
Sverige den 5 september ta ett nappatag med Aten och Rom. Det är
kanske ett gott omen att Sverige alltid har varit bättre i
grekisk-romersk brottning.</p>

<table border="0" cellpadding="5">
    <tr>
        <td align="center" valign="top"><img src="BILDER/CG.GIF" tppabs="http://www.svenskidrott.se/tidningen/Ledare/Bilder/Cg.gif"
        width="157" height="199"><br>
        <font size="2"><em>Carl-Gustav Anderberg<br>
        Ordförande SOK<br>
        </em></font></td>
    </tr>
</table>

<p align="center">Skicka dina synpunkter på denna sida till <a
href="mailto:ml.holm@rf.se">Marie Louise Holm</a></p>

<p align="center"><a href="../../RF/INDEX.HTM" tppabs="http://www.svenskidrott.se/rf/"><img
src="../TIDNBILD/RF1RAD.GIF" tppabs="http://www.svenskidrott.se/tidningen/tidnbild/Rf1rad.gif" border="0" width="283" height="71"></a></p>

<p align="center"><font size="1">Senast uppdaterad <!--webbot
bot="Timestamp" s-type="EDITED" s-format=" den %d %B %Y"
startspan --> den 15 april 1997<!--webbot bot="Timestamp"
endspan i-checksum="26052" --><br>
© Riksidrottsförbundet 1996</font></p>

<p>&nbsp;</p>
</body>
</html>
