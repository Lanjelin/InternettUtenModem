<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage 2.0">
<title>Bilda förening</title>
</head>

<body bgcolor="#FFFFFF" link="#000080" vlink="#008080">

<table border="0" cellpadding="5" width="100%">
    <tr>
        <td width="50%"><img src="BILDER/RUBRIK.GIF" tppabs="http://www.svenskidrott.se/rf/juridik/bilder/rubrik.gif"
        alt="Juridik" width="154" height="51"></td>
        <td width="50%"><p align="right"><img
        src="BILDER/BILD1.GIF" tppabs="http://www.svenskidrott.se/rf/juridik/bilder/bild1.GIF" alt="Brottning" width="240"
        height="180"></p>
        </td>
    </tr>
</table>

<p align="left"><img src="BILDER/RUBRIK5.GIF" tppabs="http://www.svenskidrott.se/rf/juridik/bilder/rubrik5.gif"
alt="Bilda en idrottsförening" width="243" height="30"></p>

<p>1. <a href="#varfor">Varför bilda en förening?</a><br>
2. <a href="#person">Juridisk person - vad innebär det? </a><br>
3. <a href="#antal">Hur många måste man vara i en förening?</a><br>
4. <a href="#krav">Vad krävs för att bilda en ideell förening?</a><br>
5. <a href="#hur">Hur går man till väga?</a><br>
6. <a href="#vem">Vem kan man vända sig till?</a><br>
7. <a href="#register">Behöver föreningen registreras?</a><br>
8. <a href="#rf">Måste föreningen vara ansluten till RF?</a><br>
9. <a href="#kostar">Vad kostar det - hur/var får man bidrag?</a></p>

<p><a name="varfor"><font size="4">1. Varför bilda en förening?<br>
</font></a>En idrottsförening är - vilket framgår av namnet -
en samling (en förening) människor som i organiserad form
bedriver idrottslig verksamhet. Självklart kan idrott bedrivas
utan att en förening måste bildas. Det kan vara i en mer eller
mindre tillfällig grupp eller inom ramen för en redan befintlig
organisation. Många gånger uppkommer dock en önskan att bilda
en helt ny idrottsförening. Man bör då tänka på att
bildandet innebär ett ansvarsåtagande. Det uppkommer både ett
administrativt och ett organisatoriskt ansvarsfullt åtagande som många
gånger kan kännas både tråkigt och arbetsamt.</p>

<p>Tänk därför först noga igenom varför ni önskar bilda en
idrottsförening!!</p>

<p>Även om föreningsarbetet ibland uppfattas administrativt
betungande kan å andra sidan bildandet av en förening vara
början till en både idrottsligt och socialt sett mycket rolig och givande
verksamhet. Att idrottsföreningen är en av de enklaste juridiska samverkansformerna
att bilda gör inte saken sämre. Om ett antal personer samlas
och fattar beslut om att bilda en idrottsförening, så kan man
på några minuter skapa en juridisk accepterad samverkansform,
utan inblandning av myndigheter eller andra byråkratiska mekanismer.
Det är så enkelt att man kan undra över varför det inte är förbjudet!</p>

<p><a name="person"><font size="4">2. Juridisk person<br>
</font></a>Att idrottsföreningen blir en juridisk person - en
ideell förening - torde vara en av de främsta anledningarna
till bildandet. En juridisk person kan äga tillgångar och ha
skulder, den kan vara part i avtal och kan uppträda som part
inför domstol och myndigheter. En juridisk person kan
försättas i konkurs. Enligt gällande huvudregel är det den
juridiska personen som med sina tillgångar svarar för de
förbindelser som uppkommer i föreningen. Enskilda medlemmar
går i princip alltid fria från personligt betalningsansvar, och föreningens
företrädare blir ansvariga i princip enbart om de inte följer
vad som ankommer på dem att göra. </p>

<p>Det är under dessa förhållanden av yttersta vikt att
föreningsmedlemmarna i allmänhet och föreningens företrädare
i synnerhet har grundläggande föreningsrättsliga kunskaper. </p>

<p>Innan en idrottsförening bildas bör därför elementära
föreningskunskaper inhämtas!</p>

<p><a name="antal"><font size="4">3. Hur många måste man vara?<br>
</font></a>Något minsta antal personer som måste vara med vid
bildandet av en förening finns inte fastlagt. För bildandet av
en ekonomisk förening räcker det med tre personer, varför det kan
antas att tre personer också är tillräckligt för bildandet av
en ideell förening.</p>

<p><a name="krav"><font size="4">4. Vad krävs för att bilda en
ideell förening?<br>
</font></a>I korthet krävs enbart att ett antal personer (för
säkerhets skull minst tre) bestämmer sig för att bilda en
förening genom att anta stadgar (av någorlunda
fullständighet), att utse en styrelse samt att anta ett
namn/firma för föreningen.</p>

<p>Som underlag för idrottsföreningarnas egna stadgar har
Riksidrottsförbundet tagit fram &quot;<a href="NORMSTAD.HTM" tppabs="http://www.svenskidrott.se/rf/juridik/normstad.htm">Normalstadgar
för Idrottsföreningar</a>&quot;. Normalstadgarna skall i
första hand ses som ett hjälpmedel för föreningarna, men de
innehåller också vissa åligganden som föreningar som önskar
ansluta sig till RF måste acceptera. De senare paragraferna
finns även intagna i 8 kap RF:s stadgar.</p>

<p><a name="hur"><font size="4">5. Hur går man till väga?<br>
</font></a>Lämpligaste tillvägagångssättet är att kalla ihop
intresserade till ett möte inför vilket man annonserar att
föreningen skall bildas. Kallelsen utfärdas av de/dem som har
tagit initiativet till bildandet. Alla intresserade skall ha
möjlighet att komma till mötet. I princip får man inte stänga
ute någon från att komma.</p>

<p>Vid bildandemötet bör närvaroförteckning upprättas. Denna
kan också användas som röstlängd i de fall omröstning
begärs. Initiativtagarna sköter normalt denna procedur fram tills
dess att mötet har valt mötesfunktionärer (dvs
mötesordförande, sekreterare och justeringsmän/rösträknare).</p>

<p>Vill man vara förberedd inför bildandemötet kan
initiativtagarna i förväg dela ut förslag till föredragningslista
och ev även ett förslag till stadgar. Mötesordföranden har
härefter till uppgift att lotsa deltagarna genom
föredragningslistans punkter som bör vara minst följande:</p>

<ol>
    <li>Fastställande av närvaroförteckning/röstlängd
        (läggs som bilaga till protokollet) </li>
    <li>Val av mötesordförande </li>
    <li>Val av protokollsekreterare </li>
    <li>Val av två justeringsmän tillika rösträknare </li>
    <li>Fastställande av föredragningslista för mötet </li>
    <li>Fråga om bildande av föreningen (ska den bildas ja
        eller nej) </li>
    <li>Fastställande av stadgar för föreningen </li>
    <li>Fastställande av namn på föreningen </li>
    <li>Val av interimsstyrelse (ordf samt x antal ledamöter)
        för tiden fram till och med det första ordinarie
        årsmötet </li>
</ol>

<p>När mötet har avverkat samtliga punkter på
föredragningslistan är föreningen bildad. För att man skall
vara säker på att det har gått rätt till är det viktigt att
ett protokoll upprättas. Av protokollet skall framgå vilka som
varit närvarande samt vilka beslut som har fattats. Närvarolista
och stadgar bör biläggas originalprotokollet. Självklart skall
det av protokollet också klart framgå vilka som har valts att
ingå i föreningens styrelse. </p>

<p>Det blir nu interimsstyrelsen som tar ansvaret för skötseln
av föreningen. Initiativtagarna har - i denna egenskap - inte
längre någon uppgift.</p>

<p><a name="vem"><font size="4">6. Vem kan man vända sig till?<br>
</font></a>För att få hjälp och råd vid bildandet kan man med
fördel vända sig till RF:s <a
href="../../../tppmsgs/msgs9.htm#980" tppabs="http://www.svenskidrott.se/rf/df/default.htm">distriktsidrottsförbund</a>
(DF) runt om i landet (se adress och tel.nr på annan sidan). Det kan även
vara lämpligt att ta kontakt med det <a
href="../../../tppmsgs/msgs0.htm#36" tppabs="http://www.svenskidtott.se/idrotter/default.htm">specialidrottsförbund</a>
(SF) som man avser att söka medlemskap i. Det finns för
närvarande drygt 60 SF inom RF. Närmare uppgifter om hur man
skall nå dessa kan fås från närmaste DF.</p>

<p>För att den idrottsliga verksamheten skall komma igång
krävs ofta en kontakt med kommunens fritidsförvaltning eller motsvarande.
Det kan gälla frågor om lokalupplåtelse, bidrag m.m. Även
inför dessa kontakter kan ett samtal med DF vara av nytta. </p>

<p><a name="register"><font size="4">7. Behöver föreningen
registreras?<br>
</font></a>En ideell förening behöver inte registreras. Den
behöver inte heller ha organisationsnummer. Det enda den måste
ha är i princip stadgar, styrelse och ett urskiljbart namn. </p>

<p>Om man av en eller annan anledning önskar ett
organisationsnummer går det bra att få detta genom att vända
sig till lokala skattemyndigheten. Myndigheten kräver in stadgar och utdrag
ur protokoll som bl a anger vilka som är firmatecknare. Är föreningen skatt-skyl-dig eller
har man anställda eller uppdragstagare för vilka man erlägger
avgifter och drar skatt, erhålls automatiskt
organisationsnummer. </p>

<p>Om föreningen ansöker om och får medlemskap i förbund inom
RF tilldelas föreningen ett idrottsinternt föreningsnummer som är
unikt för föreningen inom RF. Föreningsnummret som är fyr-
eller femsiffrigt skall användas i kontakter inom idrottsrörelsen.</p>

<p><a name="rf"><font size="4">8. Måste föreningen vara
ansluten till RF?<br>
</font></a>En idrottsförening behöver inte vara ansluten till
RF. Det har dock visat sig att ett flertal indirekta fördelar
finns om medlemskap i förbund inom RF finns. Många kommuner har det
som villkor för sin bidragsgivning m m.</p>

<p><a name="kostar"><font size="4">9. Vad kostar det - hur/var
får man bidrag?<br>
</font></a>Medlemsavgiften bestäms av varje enskilt SF och kan
därför variera både i storlek och beräkningssätt. RF har
ingen medlemsavgift. Föreningar anslutna inom RF har rätt till
det statliga lokala aktivitetstödet. Information om detta
erhålls av DF. I övrigt utgår inga bidrag från centrala
medel, utan den stora bidragsgivaren till det lokala
föreningslivet är kommunen. Information om de kommunala
bidragen erhålls från DF eller direkt från kommunen.</p>

<p align="center"><img src="../BILDER/LINJE.GIF" tppabs="http://www.svenskidrott.se/rf/Bilder/linje.GIF" width="454"
height="3"></p>

<p align="center"><font color="#000000">Skicka synpunkter eller
frågor om denna sida till </font><a
href="mailto:webmaster@rf.se"><font color="#000000">Webmaster</font></a></p>

<p align="center"><font color="#000000" size="2">Senast
uppdaterad 10 november 1996<br>
© Riksidrottsförbundet 1996</font></p>
</body>
</html>
