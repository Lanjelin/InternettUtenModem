<!DOCTYPE HTML PUBLIC "-//IETF//DTD HTML//EN">

<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage 2.0">
<title>Kostpolicy - Ställningstagande</title>
<meta name="FORMATTER" content="Microsoft FrontPage 2.0">
</head>

<body bgcolor="#FFFFFF" link="#000080">

<table border="0" cellpadding="5" width="100%">
    <tr>
        <td width="50%"><img src="BILDER/RUBRIK.GIF" tppabs="http://www.svenskidrott.se/rf/antidop/bilder/rubrik.gif"
        alt="Antidoping" width="219" height="44"></td>
        <td width="50%"><p align="right"><img
        src="Pending_relink" tppabs="http://www.svenskidrott.se/rf/antidop/bilder/stop.GIF" alt="Stopp doping" width="130"
        height="171"></p>
        </td>
    </tr>
</table>

<p>&nbsp;</p>

<p><font color="#000080" size="4" face="Arial"><strong><b>Ställningstagande
och rekommendationer avseende kost och kosttillskott</b></strong></font></p>

<p><i>Med kosttillskott avses i ställningstagandet tillförsel
av energi och näringsämnen i annan form än vanliga livsmedel
(piller, pulver, drycker etc).</i></p>

<p><font face="Arial"><b><i>Utgångsläget</i></b></font></p>

<p>De aktiva utsätts för ett stort flöde av reklam för olika
preparat. De möter också ofta en skev bild av var forskningen
står. Resultatet blir att många tror att kosttillskott är
&quot;en nödvändighet&quot;.</p>

<p>Den samlade bild de möter står i skarp kontrast till
idrottens officiella linje att &quot;vanlig, klok, sammansatt
kost räcker&quot;. Trovärdigheten i det budskapet undergrävs
och de aktivas sårbarhet för olika reklamkampanjer ökar.</p>

<p>Det banar väg för en okritisk ökning av de aktivas intag av
olika preparat och för en missriktad övertro på att preparat
ska lyfta prestationsförmågan. Det i sin tur riktar tankarna
på &quot;genvägslösningar&quot; och styr bort fokus från det
som är verkligt viktigt för prestationsutvecklingen -
helhetssyn, individuell anpassning och långsiktighet. En sådan
okontrollerad situation kan för de aktiva leda till att gränsen
suddas ut mot etiskt helt oacceptabla metoder.</p>

<p>På marknaden finns dessutom preparat som är orena, felaktigt
sammansatta, av tveksam kvalitet eller otillfredsställande
innehållsdeklarerade. Det ger risk för
&quot;misstagsdoping&quot;, slöseri med knappa resurser på
onödiga eller onödigt dyra preparat och till och med för
direkt negativa effekter på önskade träningsresultat.</p>

<p>Kunskaperna är inte fullständiga på kostområdet, särskilt
när det gäller de krav som extrem elitidrott ställer och
innebörden av den stora variationsbredden mellan olika typer av
idrotter och skilda belastningsfaser. Det är också osäkert vad
de variationer som kan registreras i plasmahalter betyder, men de
används ibland som underlag för individan- passade
rekommendationer.</p>

<p>Det finns idag inget dokumenterat behov av kosttillskott för
hårt tränande idrottare. Ett kolhydratintag på upp till 55-65%
av kosten ger plats för en adekvat tillförsel av fett, protein
och näringsämnen, så länge kosten är balanserad och
förnuftigt sammansatt.</p>

<p>Likväl är det sannolikt att mycket hårt tränande
elitaktiva åtminstone periodvis har små eller inga marginaler,
p g a av att man inte klarar att fullt ut täcka det aktuella
energibehovet via kosten och därmed inte heller behovet av olika
näringsämnen. Om å andra sidan ett extremt energibehov i
alltför stor utsträckning täcks av kolhydratrik kost med litet
innehåll av näringsämnen, ökar också risken för att
tillförseln av näringsämnen blir för liten.</p>

<p>I en sådan kortvarig situation <u>kan</u> ett tillskott vara
motiverat.</p>

<p><font face="Arial"><b><i>Ställningstagande</i></b></font></p>

<p>Huvudlinjen är att eftersträva en, utifrån aktuell kunskap,
korrekt sammansatt kost med hänsyn till de skilda behoven vid
olika belastning i samband med träning och tävling respektive
återhämtning.</p>

<p>Det ställer krav på utökade insatser avseende utbildning,
rådgivning och framtagning av informationsmaterial inom
kostområdet som beaktar olika idrotters och individers skilda
villkor. Inom varje idrott måste också hänsyn tas till
belastningens variation i olika perioder och vid olika typer av
träning och tävling (se &quot;Kostrekommendationer till
idrottare&quot;).</p>

<p>I samband med vissa extrema belastningssituationer för
elitaktiva, kan ett intag av energitillskott behövas för att
säkerställa energibalansen. I sådana situationer kan också
näringstillskott som mineralier, vitaminer och fettsyror vara
aktuella. Endast kontrollerade (GMP-krav) och korrekt
innehållsdeklarerade näringstillskott ska då användas (se
&quot;Kostförstärkningsprogram&quot;).</p>

<p>En fortsatt kunskapsuppbyggnad ska stimuleras avseende såväl
kost som kosttillskott.</p>

<p><font face="Arial"><b><i>Motiv och avgränsning</i></b></font></p>

<p>Även om huvudlinjen är att förbättra kosten för
elitaktiva, innebär ställningstagandet ett accepterande av
energi- och näringstillskott under begränsade perioder och i
kontrollerade former. Kunskaperna är ej fullständiga och en
fortlöpande omprövning blir nödvändig.</p>

<p>Motivet för ställningstagandet är att undvika att aktiva
onödigtvis utsätter sig för den risk för negativ energibalans
och brist på vissa näringsämnen som <u>kan</u> finnas i
samband med extrema belastningssituationer. Därmed kan också
det onödiga intag, den risk för överdosering och letandet
efter &quot;genvägar&quot; i gråzonen till det oetiska som
dagens okontrollerade situation leder till motverkas.</p>

<p align="center"><img src="../BILDER/LINJE.GIF" tppabs="http://www.svenskidrott.se/rf/Bilder/linje.GIF" alt="Linje"
width="454" height="3"></p>

<p align="center">Har du synpunkter på innehållet på dessa
sidor skriv gärna några rader till <a
href="mailto:hakan.nyberg@rf.se">RF:s Antidopinggrupp</a>.</p>

<p align="center"><font color="#000000" size="2">Senast
uppdaterad <!--webbot bot="Timestamp" s-type="EDITED"
s-format=" den %d %B %Y" startspan --> den 08 april 1997<!--webbot
bot="Timestamp" endspan i-checksum="26212" --><br>
© Riksidrottsförbundet 1996</font></p>
</body>
</html>
