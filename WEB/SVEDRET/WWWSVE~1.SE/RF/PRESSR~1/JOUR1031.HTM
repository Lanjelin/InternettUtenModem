<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage 2.0">
<title>RF pressrelase - Kommentar dopingjouren</title>
</head>

<body bgcolor="#FFFFFF" link="#000080" vlink="#008080">

<p align="left"><img src="BILDER/RUBRIK2.GIF" tppabs="http://www.svenskidrott.se/rf/Pressrelease/bilder/rubrik2.GIF" width="227"
height="28"></p>

<p>&nbsp;</p>

<p><font size="5">RF protesterar mot nerläggningsplaner</font></p>

<p>Riksidrottsförbundets ordförande Arne Ljungqvist har i ett
brev till Folkhälsoinstitutets generaldirektör Agneta Dreber protesterat
mot tankarna att lägga ner Dopingjouren. Anledningen är att
anslagen bara gäller året ut och att representanter för institutet
i olika sammanhang fört fram Dopingjouren som en möjlig
måltavla i de väntade nedskärningarna.</p>

<p>- Dopingjouren har under de tre år den verkat fyllt en mycket
viktig funktion, skriver RF:s ordförande Arne Ljungqvist bl a i brevet.
För föräldrar och andra anhöriga har jouren och dess personal
kunnat fungera som bollplank, upplysare, medicinskt sakkunniga
och medmänniskor. För missbrukarna själva utgör dopingjouren
en första möjlighet till kontakt som sedan kan leda vidare till
eventuell behandling.</p>

<p>- Den nyligen avlämnade statliga dopingutredningens förslag
om ökad information och utbildning, liksom förslaget om kriminalisering
av missbruket, innebär att Dopingjouren snarare behöver förstärkas.
Förslag om en nedläggning måste därför anses ligga
osedvanligt dåligt i tiden, står det vidare.</p>

<p>Kristina Olinder, ordförande i RF:s dopingkommission och
dessutom sakkunnig i den statliga utredningen fyller på:</p>

<p>- Idrotten tar sitt ansvar när det gäller kampen mot doping
inom den egna rörelsen. Men alla är idag överens om att det
här är ett samhällsproblem. Det var ingen tillfällighet att
den statliga utredningen fick titeln &quot;Doping ut ett
folkhälsoperspektiv&quot;. Då måste också de berörda
samhällsorganen ta sitt ansvar. </p>

<p>Den ansvarige på Folkhälsoinstitutet, Bertil Pettersson, har
i en tidningsartikel sagt att dopingjouren var viktig i en tid
när bristen på kunskap var stor, men att frågorna idag inte
är lika många. Detta resonemang har Kristina Olinder ingen
förståelse för.</p>

<p>- Dopingfrågan kommer alltid att vara ny för varje ny
individ som berörs. Med Petterssons sätt att resonera skulle vi
definitivt inte ha något behov av vare sig alkohol- eller
narkotikarådgivning.</p>

<p>- Att lägga ner Dopingjouren idag skulle allvarligt försvaga
den viktiga kampen mot dopingmissbruket. Och det i ett läge när en
statlig utredning precis lagt förslag om att förstärka den!
avslutar Kristina Olinder.</p>

<p>Tillbaka till listan på <a href="DEFAULT.HTM" tppabs="http://www.svenskidrott.se/rf/Pressrelease/default.htm">pressreleaser</a> </p>

<p align="center">&nbsp;</p>

<p align="center"><img src="../BILDER/LINJE.GIF" tppabs="http://www.svenskidrott.se/rf/Bilder/linje.GIF" width="454"
height="3"></p>

<p align="center"><font color="#000000">Skicka synpunkter eller
frågor om denna sida till </font><a
href="mailto:webmaster@rf.se"><font color="#000000">Webmaster</font></a></p>

<p align="center"><font color="#000000" size="2">Senast
uppdaterad 18 november 1996<br>
© Riksidrottsförbundet 1996</font></p>
</body>
</html>
