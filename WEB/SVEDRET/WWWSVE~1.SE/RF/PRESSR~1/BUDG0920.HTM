<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage 2.0">
<title>RF pressrelase - Kommentar budgetproppen</title>
</head>

<body bgcolor="#FFFFFF" link="#000080" vlink="#008080">

<p align="left"><img src="BILDER/RUBRIK2.GIF" tppabs="http://www.svenskidrott.se/rf/Pressrelease/bilder/rubrik2.GIF" width="227"
height="28"></p>

<p>&nbsp;</p>

<p><font size="5">Idrotten förlorare i årets budgetproposition</font></p>

<p>Den största nedskärningen av idrottsanslaget någonsin och
tillsättandet av en ny parlamentarisk idrottsutredning - det är
för idrottens del huvudinnehållet i den budgetproposition
regeringen presenterade idag.</p>

<p>Den rekordstora nedskärningen av det statliga idrottstödet
är enligt förslaget 55 miljoner kr, från 535 till 480 miljoner
kr, d v s drygt 11 procent. Idrottens nedskärning är också
rekordstor jämfört med andra näraliggande områden.</p>

<p>- En nedskärning på den här storleksnivån kommer att slå
hårt mot alla verksamheter, kommenterar RF:s ordförande Arne Ljungqvist.
Förbunden får sina anslag minskade med upp till 10 procent. Det kommer
naturligtvis att påverka landslagsverksamheten, planerade
utbildningsatsningar m m. Den här gången klarar vi inte heller
av att hålla det lokala aktivitetsstödet skadeslöst, vilket
annars varit en målsättning.</p>

<p>- Att skära ner på stödet till idrotten på det här
sättet, samtidigt som man i andra sammanhang talar vackert om
vår viktiga roll i samhället rimmar illa. Lika illa rimmar
nedskärningarna med den OS-kandidatur som riksdagen nyligen
ställde sig bakom. </p>

<p>- Vad man gör är att drastiskt försämra
förutsättningarna för en verksamhet som i överväldigande
grad grundas på frivilligt arbete och därför är mycket
lönsam för samhället. Att skära i en sådan verksamhet må ge
kortsiktiga besparingar, men långsiktigt kommer det att kosta
mer än det smakar, hävdar Arne Ljungqvist.</p>

<p>Den stora överraskningen i budgetpropositionen är annars
tillsättandet av en ny parlamentarisk idrottsutredning. Senast
det skedde var den epokgörande utredningen &quot;Idrott åt
alla&quot; 1970. Sedan dess har mycket hänt, såväl inom
idrotten som i samhället som helhet.</p>

<p>- Men man ska komma ihåg att idrottsrörelsen hela tiden
följt med i utvecklingen och moderniserat både organisation och innehåll,
påpekar Arne Ljungqvist. En rad olika interna utredningar, från idéprogrammet &quot;Idrott
80&quot; till det senaste riksidrottsmötets finansierings- och
organisationsutredningar samt nya idéprogram &quot;Idrotten
vill&quot;, har sett till att debatten hållits levande och
verksamheten anpassats efter tidens krav.</p>

<p>- Samtidigt har staten självklart rätt att se över motiven
och formerna för sitt stöd till idrottsrörelsen. Förhoppningsvis
kan man då också räta ut de frågetecken vi idag har,
exempelvis idrottens spel- och lotteriintäkter och statens
ansvar för idrottsforskningen.</p>

<p>Arne Ljungqvist betonar betydelsen av att det inte uppstår
någon motsättning mellan den nya utredningen och
idrottsrörelsen. Så länge som utredningen håller sig till att
diskutera samhällets mål och inte ger sig in på idrottens
interna angelägenheter tycker han inte heller att den risken
borde vara så stor.</p>

<p>- Man får väl bara hoppas att det är en tillfällighet och
inte en tanke att beslutet om en ny utredning sammanfaller i
tiden med en rekordstor nedskärning av idrottsanslaget, avslutar
RF:s ordförande.</p>

<p>1996-09-20</p>

<p>Tillbaka till listan på <a href="DEFAULT.HTM" tppabs="http://www.svenskidrott.se/rf/Pressrelease/default.htm">pressreleaser</a> </p>

<p align="center">&nbsp;</p>

<p align="center"><img src="../BILDER/LINJE.GIF" tppabs="http://www.svenskidrott.se/rf/Bilder/linje.GIF" width="454"
height="3"></p>

<p align="center"><font color="#000000">Skicka synpunkter eller
frågor om denna sida till </font><a
href="mailto:webmaster@rf.se"><font color="#000000">Webmaster</font></a></p>

<p align="center"><font color="#000000" size="2">Senast
uppdaterad 18 november 1996<br>
© Riksidrottsförbundet 1996</font></p>
</body>
</html>
