<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage 2.0">
<title>RF pressrelase - Testosterondoping</title>
</head>

<body bgcolor="#FFFFFF" link="#000080" vlink="#008080">

<p align="left"><img src="BILDER/RUBRIK2.GIF" tppabs="http://www.svenskidrott.se/rf/Pressrelease/bilder/rubrik2.GIF" width="227"
height="28"></p>

<p><font size="5"><b>Fakta om testosterondoping</b></font></p>

<p>Den senaste tiden har massmedia uppmärksammat några
idrottsmän som fastnat i dopingkontroller på grund av
misstänkt testosterondoping. Ofta har det felaktigt framställts
som att personerna ifråga har onormalt höga testosteronhalter,
när det i själva verket är kvoten testosteron/epi-testosteron
i urin som varit hög. </p>

<p>Eftersom testosteron är ett naturligt förekommande hormon
hos både män och kvinnor är förekomst av testosteron i urinen
inte tillräckligt för att påvisa doping. Istället mäts
kvoten mellan mängden testosteron och mängden
epitestostosteron. Det senare är ett &quot;tvillinghormon&quot;
som normalt finns i ungefär samma mängd som testosteron, men
som inte finns i de otillåtna testosteronpreparaten. Ett normalt
kvotvärde ligger således runt 1. Emellertid kan kvoten
testosteron/epitestostosteron variera något mellan olika
individer, varför Internationella Olympiska Kommittén (IOK)
satt gränsen för doping till kvotvärdet 6. Detta är
emellertid inte någon strikt gräns ur bestraffnings-synpunkt.
Vid kvot-värden över 6 görs i enlighet med IOK:s regler en
kompletterande utred-ning för att utesluta andra fysiologiska
förklaringar eller sjukdom. Den som däremot inte ställer upp
för en sådan utredning anmäls till bestraff-ning.</p>

<p>När någon har en kvot högre än 6 kontrolleras därför
först om personen ifråga testats tidigare. Vid behov tas
därefter ytterligare ett antal prov innan beslut fattas om
ärendet skall anmälas till bestraffning. Den slutliga
bedömningen, som även omfattar andra variabler än testosteron
och epitestostosteron, görs av RF:s Dopingkommission och dess
medicinska experter.</p>

<p>Sedan början av 90-talet, då det ovan beskrivna förfarandet
infördes, har ett fyrtiotal ärenden handlagts i Sverige. Ännu
har inget rent fall av tes-tosterondoping anmälts till
bestraffning, däremot ett antal fall där även annan doping
förekommit samtidigt. Bakgrunden till att många inte an-mälts
är att normala fysiologiska förklaringar inte har kunnat
uteslutas.</p>

<p>Kännetecknande för de fall som inte anmälts till
bestraffning är att de uppvisar normala mängder testosteron och
små mängder epitestosteron, vilket förklarar de höga
kvotvärdena. Det är således inte alls fråga om några
testosteronstinna supermän, vilket tycks vara den allmänna
missuppfattningen.</p>

<p>För mer information, klicka <a
href="../ANTIDOP/INDEX.HTM" tppabs="http://www.svenskidrott.se/rf/antidop/">här</a>.</p>

<p>Tillbaka till listan på <a href="DEFAULT.HTM" tppabs="http://www.svenskidrott.se/rf/Pressrelease/default.htm">pressreleaser</a>
</p>

<p align="center">&nbsp;</p>

<p align="center"><img src="../BILDER/LINJE.GIF" tppabs="http://www.svenskidrott.se/rf/Bilder/linje.GIF" width="454"
height="3"></p>

<p align="center"><font color="#000000">Skicka synpunkter eller
frågor om denna sida till </font><a
href="mailto:webmaster@rf.se"><font color="#000000">Webmaster</font></a></p>

<p align="center"><font color="#000000" size="2">Senast
uppdaterad 16 december 1996<br>
© Riksidrottsförbundet 1996</font></p>
</body>
</html>
