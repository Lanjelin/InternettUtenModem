<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage 2.0">
<title>RF pressrelase - Fair Play-trofén 1995</title>
</head>

<body bgcolor="#FFFFFF" link="#000080" vlink="#008080">

<p align="left"><img src="BILDER/RUBRIK2.GIF" tppabs="http://www.svenskidrott.se/rf/Pressrelease/bilder/rubrik2.GIF" width="227"
height="28"></p>

<p>&nbsp;</p>

<p><font size="5">Thomas Wernersson får årets Fair Play-trofé</font></p>

<p>Thomas Wernersson, IFK Göteborgs klubbdirektör, har
tilldelats 1995 års fair play-trofé. Juryns motivering var:</p>

<p><em>I en tid då rasism ökar i samhället, likaså inom
idrotten, är Thomas Wernersson ett mycket angeläget föredöme. Genom
sitt kraftfulla agerande i sann Fair Play-anda har han visat att idrottsledare
genom att aktivt ingripa kan få supportrar att vakna upp och
ändra ett oacceptabelt beteende.</em></p>

<p>Bakgrunden är en händelse i samband IFK Göteborgs
hemmamatch mot AIK i 1995 års allsvenska. Det förekom sammanstötningar
mellan supportergrupperna före matchen och under matchen skanderades
otäcka ramsor från klackarna. Bland annat häcklades AIK:aren
Pascal Simpson med rasistiska utfall. Då ingrep Thomas
Wernersson genom att gripa speakerns mikrofon och mana de egna supportrarna
till lugn, samtidigt som han förklarade att deras beteende var oacceptabelt. Ingripandet
fick en mycket tydlig effekt. De rasistiska ramsorna upphörde.
Effekten varade dessutom längre än bara under denna match.
Thomas Wernersson visade med sitt ingripande vad idrottsledare - och
aktiva - själva kan göra för att få supportrarna att vakna
upp.</p>

<p>Det är inte första gången fotbollen har tilldelats Fair
Play-trofén, vars syfte är att premiera rent spel inom idrotten
och skapa föredömen. Bland de tidigare vinnarna finns
exempelvis Björn Nordqvist (1977), IFK Göteborg (1981),
Torbjörn Nilsson (1985), Pia Sundhage (1991) och Tommy Svensson (1994). Priset
delas ut i samarbete mellan Riksidrottsförbundet och Svenska
Sportjournalistförbundet och innebär också att det förbund
som nominerat vinnaren får 50 000 kr att använda till Fair Play-insatser inom
de egna ungdomsleden.</p>

<p>Årets jury bestod av Sune Sylvén och Leif Nilsson från SSF
samt Inga Arfwidsson, Lars Röhne och Rune Lidholm från RF. Som
en ytterligare markering kommer priset att delas ut till Thomas Wernersson den
15 april då IFK Göteborg möter AIK för första gången denna
säsong.</p>

<p>1996-03-09 </p>

<p>Tillbaka till listan på <a href="DEFAULT.HTM" tppabs="http://www.svenskidrott.se/rf/Pressrelease/default.htm">pressreleaser</a> </p>

<p align="center">&nbsp;</p>

<p align="center"><img src="../BILDER/LINJE.GIF" tppabs="http://www.svenskidrott.se/rf/Bilder/linje.GIF" width="454"
height="3"></p>

<p align="center"><font color="#000000">Skicka synpunkter eller
frågor om denna sida till </font><a
href="mailto:webmaster@rf.se"><font color="#000000">Webmaster</font></a></p>

<p align="center"><font color="#000000" size="2">Senast
uppdaterad 18 november 1996<br>
© Riksidrottsförbundet 1996</font></p>
</body>
</html>
