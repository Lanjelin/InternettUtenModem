<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage 2.0">
<title>RF pressrelase - Idrottens etiksatsning</title>
</head>

<body bgcolor="#FFFFFF" link="#000080" vlink="#008080">

<p align="left"><img src="BILDER/RUBRIK2.GIF" tppabs="http://www.svenskidrott.se/rf/Pressrelease/bilder/rubrik2.GIF" width="227"
height="28"></p>

<p>&nbsp;</p>

<p><font size="5">Fantastiskt gensvar på idrottens etiksatsning</font></p>

<p>Nu rullar &quot;vågen&quot;, idrottens stora satsning på
etik- och moralfrågor, på allvar över landet. I helgen samlas 300
företrädare för alla nivåer inom idrottsrörelsen i Stockholm
till ett etiksymposium, som tjänar som upptakt för &quot;Starta
vågen - idrottens etiksatsning&quot;. </p>

<p>&quot;Starta vågen&quot; är en gemensam satsning från
Riksidrottsförbundets och SISU:s sida för att sätta etik- och
moralfrågorna på dagordningen. Genom nationella och - framför
allt - lokala aktiviteter ska hela idrottsrörelsen mobiliseras
för rent spel och konsekvent regelefterlevnad, mot våld,
mobbing, rasism och främlingsfientlighet. Och därigenom för
ett bättre samhälle.</p>

<p>- Vi markerar med den här satsningen tydligt att idrotten
inte nöjer sig med att vara en spegelbild av ett samhälle där
det finns allt fler oroande tendenser, säger Bengt Wallin,
ansvarig för satsningen. Vi vill i stället vara en förebild
och medverka till att utveckla de goda krafterna.</p>

<p>Trots att helgens etiksymposium är en upptakt har mycket
redan gjorts:</p>

<ul>
    <li>Studiematerialet &quot;Starta vågen&quot;, speciellt
        skrivet för ungdomar, har sålts i 17 000 exemplar på fem månader </li>
    <li>Överenskommelse har träffats med AMS som utsett
        kontaktpersoner för idrotten i samtliga distrikt för
        att lättare kunna engagera arbetslösa idrottsungdomar i
        projektet </li>
    <li>Samtliga distriktsförbund har kommit igång med egna
        satsningar </li>
    <li>Filmen Våldets konsekvenser har tagits fram i samverkan
        med Stockholms läns landsting </li>
</ul>

<p>Fyra nya studiematerial för barn, ungdomar och ledare är
under produktion och kommer att bli klara under våren. En handledning
om hur frågorna kan lyftas i samband med stora evenemang håller
på att färdigställas för specialförbunden samtidigt som
kända elitidrottare och idrotts-ungdomar kommer att utbildas
för att i skolor och föreningar aktivt kunna propagera mot
våld och rasism i hela landet.</p>

<p>&quot;Starta vågen&quot; är på väg att bli en satsning i
jätteformat. </p>

<p>- Vi har fått ett fantastiskt gensvar, säger Bengt Wallin.
De lokala och regionala projekten har dragits igång i en
omfattning som vi aldrig sett maken till. Det tyder på att vi
redan under det första året kommer att nå 100 000 ungdomar och
ledare med utbildning och diskussioner som leder till aktivt ställningstagande
i etik och moralfrågor.</p>

<p>- Det innebär att vi indirekt når minst 300 000 ungdomar,
ledare och föräldrar. Vi räknar med att minst 3 miljoner
svenskar kommer att känna till att vi inom idrotten aktivt
arbetar med de här frågorna. Det borde utmana andra
organisationer att göra liknande satsningar.</p>

<p>Idrottens satsning får också stöd från högsta ort.
Idrottsminister Marita Ulvskog sa i sitt inledningsanförande på
etiksymposiet bl a:</p>

<p>- Lycka till! Satsningen behövs. Idrottsrörelsen har en unik
möjlighet att göra saker som det övriga samhällsetablissemanget inte
kan. Jag tror också att idrottsrörelsen med &quot;Starta
vågen&quot; kan få ett nytt genombrott i Sverige.</p>

<p>1996-03-09 </p>

<p>Tillbaka till listan på <a href="DEFAULT.HTM" tppabs="http://www.svenskidrott.se/rf/Pressrelease/default.htm">pressreleaser</a> </p>

<p align="center">&nbsp;</p>

<p align="center"><img src="../BILDER/LINJE.GIF" tppabs="http://www.svenskidrott.se/rf/Bilder/linje.GIF" width="454"
height="3"></p>

<p align="center"><font color="#000000">Skicka synpunkter eller
frågor om denna sida till </font><a
href="mailto:webmaster@rf.se"><font color="#000000">Webmaster</font></a></p>

<p align="center"><font color="#000000" size="2">Senast
uppdaterad 18 november 1996<br>
© Riksidrottsförbundet 1996</font></p>
</body>
</html>
