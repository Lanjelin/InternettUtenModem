<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage 2.0">
<title>RF pressrelase - Bosöinvigning</title>
</head>

<body bgcolor="#FFFFFF" link="#000080" vlink="#008080">

<p align="left"><img src="BILDER/RUBRIK2.GIF" tppabs="http://www.svenskidrott.se/rf/Pressrelease/bilder/rubrik2.GIF" width="227"
height="28"></p>

<p>&nbsp;</p>

<p><font size="5">Nya Bosön invigt</font></p>

<p>På fredagen, den 19 januari, invigdes &quot;Nya Bosön&quot;.
Efter drygt ett års intensivt arbete står den första etappen i
ett omfattande om- och tillbyggnadsprogram klart. Bland annat har
kapaciteten i det s k skolhuset fördubblats, en ny cafeteria med
modernt restaurangkök liksom en matsal för 250 personer byggts
och en ny kursgård för 25 personer tillkommit. Dessutom har
Bosön fått ett nytt infotek/bibliotek, där såväl
folkhögskoleelever som deltagare i kortare kurser ska kunna
söka svar på sina frågor med hjälp av både traditionell
litteratur och modern teknik.</p>

<p>- Ny- och ombyggnaderna innebär att vi nu har byggt bort
gamla flaskhalsar och en i vissa stycken oacceptabel standard i anläggningen,
säger Bosöns rektor Anders Lundin. Nu har vi en modern kurs- och
konferensanläggning, som kan mäta sig med vilken annan
kursgård som helst i landet.</p>

<p>Beslutet att göra en ordentlig satsning för att förbättra
och förnya Bosön togs på riksidrottsmötet 1993. Idrottsrörelsen
ville göra anläggningen till ett kraftcentrum för kvalificerad
tränar- och ledarutbildning och prestationsutveckling, men
också ett ideologiskt forum för folkrörelsen idrott. Bosön
ska också bli ett nav och en inspirationskälla för övriga
utvecklingscentra i landet.</p>

<p>- Vi bygger därmed vidare på en gammal tradition alltsedan
idrottsrörelsen köpte Bosön av PUB:s grundare Paul U Bergström
1938, förklarar Lars Liljegren, Bosöstyrelsens ordförande.</p>

<p>Bosön bedriver idag en omfattande verksamhet med både
idrottsinriktade folkhögskolelinjer och en bred kursverksamhet.
På senare år har en intensiv satsning gjorts på att skapa ett
högkvalitativt utvecklingscentrum för svensk elitidrott, med bl
a elittränarcentrum, idrottskliniken och det s k Hjärnverket.
Många är de landslag och andra elitidrottare som lägger sina träningsläger
dit. Det kommande året kommer också att vara fyllt av
aktiviteter, t ex landslagssammandragningar för tyngdlyftare,
golfare och innebandyspelare, Reebook Fotbollskonvent, en
sammandragning inför Paralympics (handikapp-OS) och ett nordiskt
elittränarseminarium.</p>

<p>- Men även om den första etappen nu är färdig innebär
inte det att vi slår oss till ro, säger Lars Liljegren. Ett utvecklingscentrum
måste vara statt i ständig utveckling. Riksidrottsmötet i
höstas beslutade om en fortsatt utbyggnad och regeringen har
anslagit 12 miljoner kronor för detta.</p>

<p>I nästa etapp ingår bland annat nya lokaler för
idrottskliniken och elittränarcentrum och ombyggnad av den s k
Stora villan till en modern konferensanläggning. Diskussioner
förs också om ett mindre bostadsområde för elitidrottande
ungdomar från hela landet som kommer till Stockholmsområdet
för att studera eller arbeta.</p>

<p>- Det arbete som nu är färdigt är ett viktigt steg på
vägen. Men vi fortsätter vår strävan att leva upp till rikidrottsmötets
beslut att Bosön ska vara den självklara mötesplatsen för
idrottens elitaktiva, deras tränare, förbundskaptener och
förtroendevalda. En plats där de alla kan träffas för att
diskutera och utbyta erfarenheter, dvs lära av varandra till
svensk idrotts fromma, avslutar Lars Liljegren.</p>

<p>Tillbaka till listan på <a href="DEFAULT.HTM" tppabs="http://www.svenskidrott.se/rf/Pressrelease/default.htm">pressreleaser</a> </p>

<p align="center">&nbsp;</p>

<p align="center"><img src="../BILDER/LINJE.GIF" tppabs="http://www.svenskidrott.se/rf/Bilder/linje.GIF" width="454"
height="3"></p>

<p align="center"><font color="#000000">Skicka synpunkter eller
frågor om denna sida till </font><a
href="mailto:webmaster@rf.se"><font color="#000000">Webmaster</font></a></p>

<p align="center"><font color="#000000" size="2">Senast
uppdaterad 18 november 1996<br>
© Riksidrottsförbundet 1996</font></p>
</body>
</html>
