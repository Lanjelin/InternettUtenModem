<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage 2.0">
<title>RF pressrelase - RIN om Djurgården</title>
</head>

<body bgcolor="#FFFFFF" link="#000080" vlink="#008080">

<p align="left"><img src="BILDER/RUBRIK2.GIF" tppabs="http://www.svenskidrott.se/rf/Pressrelease/bilder/rubrik2.GIF" width="227"
height="28"></p>

<p>&nbsp;</p>

<p><font size="5">Riksidrottsnämnden friar och fäller
Djurgården</font></p>

<p>Supporterbråken kring Djurgårdens fotbollsmatcher i höstas
har nu fått sitt slutgiltiga rättsliga efterspel när
Riksidrottsnämnden (RIN) idag meddelade sina domar i de
sammanlagt fyra ärenden det handlar om.</p>

<p>I tre fall handlar det om bestraffningsärenden. Det gäller
bråk i samband med Djurgårdens hemmamatch mot Hammarby den 25
september, bortamatchen mot IFK Göteborg den 16 oktober och
slutligen hemmamatchen mot Halmstad den 28 oktober. I samtliga
dessa fall har Fotbollförbundet dömt Djurgården till böter i
enlighet med RF:s stadgar.</p>

<p>Det fjärde fallet rör sig om fotbollens
tävlingsbestämmelser, där förbundet, med anledning av händelserna
i samband med matchen mot Halmstad den 28 oktober, beslutat att
Djurgården ska spela sin första, och eventuellt även andra,
hemmatch 1996 utan publik.</p>

<p>I de tre första fallen finner RIN att Djurgården brustit i
ansvar för sina supportrar, i två av fallen som arrangerande
förening och i ett av fallen som gästande förening. Enligt
nämnden finns det därför skäl att döma föreningen till
böter enligt RF:s bestraffningsbestämmelser.</p>

<p>Fotbollförbundet hade dömt Djurgården till tre olika
bötesbelopp (100 000, 20 000 respektive 250 000 kronor). Dessa
tre beslut togs samtidigt. Enligt RF:s stadgar ska emellertid en
gemensam påföljd dömas om någon samtidigt ska bestraffas för flera
förseelser. Det maximala bötesbeloppet är 250 000 kronor. RIN
framhåller att det finns anledning att med kraft ingripa mot
företeelser av det aktuella slaget, men anser samtidigt att det
finns vissa förmildrande omständigheter, som t ex att matchen
mot Halmstad inte var en s k riskmatch. Nämnden har därför
bestämt det samlade bötesbeloppet till 200 000 kr.</p>

<p>Vad gäller det fjärde ärendet, beslutet att Djurgården ska
spela sina första match, eller sina två första matcher, utan
publik bygger det på förbundets egna tävlingsbestämmelser,
enligt vilka förbundet kan bestämma på vilken plan en match
ska spelas. I höstas fanns ingen regel om spel utan publik, den bestämmelsen
infördes först den 16 november, dvs efter det att Halmstadsmatchen
spelades. Fotbollförbundets hänvisar dessutom till två
artiklar i UEFA:s regelverk, en hänvisning RIN dock menar inte
har med saken att göra eftersom artiklarna inte uttryckligen
finns i de egna bestämmelserna.</p>

<p>Riksidrottsnämnden har därför beslutat undanröja
Fotbollförbundets beslut eftersom det inte har stöd i gällande
regler.</p>

<p>Riksidrottsnämndens beslut kan inte överklagas.</p>

<p>1996-03-08 </p>

<p>Här kan du hämta hem hela domarna i fulltext:<br>
<a href="RINDIF1.PDF" tppabs="http://www.svenskidrott.se/rf/Pressrelease/rindif1.pdf">Dom 1</a> - Bötesfrågan (27 K,
PDF-format)<br>
<a href="RINDIF2.PDF" tppabs="http://www.svenskidrott.se/rf/Pressrelease/rindif2.pdf">Dom 2</a> - Frågan om matcher utan publik
(9 K, PDF-format).</p>

<p>Dokumenten är i Adobe Acrobat-format. Om du inte har det
programmet kan du hämta hem en speciell läsare - Acrobat Reader.
Om du inte har den kan du nedan hämta hem det <em>gratis</em>
från <a href="../../../TPPMSGS/MSGS0.HTM#55" tppabs="http://www.adobe.se/readme.html">Adobe</a>. </p>

<p>Tillbaka till listan på <a href="DEFAULT.HTM" tppabs="http://www.svenskidrott.se/rf/Pressrelease/default.htm">pressreleaser</a> </p>

<p align="center">&nbsp;</p>

<p align="center"><img src="../BILDER/LINJE.GIF" tppabs="http://www.svenskidrott.se/rf/Bilder/linje.GIF" width="454"
height="3"></p>

<p align="center"><font color="#000000">Skicka synpunkter eller
frågor om denna sida till </font><a
href="mailto:webmaster@rf.se"><font color="#000000">Webmaster</font></a></p>

<p align="center"><font color="#000000" size="2">Senast
uppdaterad 18 november 1996<br>
© Riksidrottsförbundet 1996</font></p>
</body>
</html>
