<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage 2.0">
<title>RF pressrelase - Avtal RF-SOK</title>
</head>

<body bgcolor="#FFFFFF" link="#000080" vlink="#008080">

<p align="left"><img src="BILDER/RUBRIK2.GIF" tppabs="http://www.svenskidrott.se/rf/Pressrelease/bilder/rubrik2.GIF" width="227"
height="28"></p>

<p><font size="5">Samarbetsavtal mellan RF och SOK</font></p>

<p>Riksidrottsförbundet, RF, och Sveriges Olympiska Kommitté,
SOK, har kommit överens om ett nytt samarbetsavtal. Avtalet gäller
tills vidare. Det ersätter det sedan 1989 gällande avtalet och
är resultatet av att riksidrottsmötet 1995 gav riksidrottsstyrelsen
uppdraget att förhandla med SOK om <i>&quot;ett optimerat
resursutnyttjande genom ökad samordning och utökat
samarbete&quot;</i> Avtalet fastslår oförändrat att RF och SOK
är två helt självständiga organisationer som kommit överens om
hur samordning respektive uppdelning till bästa
resursutnyttjande beträffande gemensamma intressesfärer skall
ske. </p>

<p>Som en del i den övergripande överenskommelsen ingår ett
särskilt avtal om stödet till elitidrottsutvecklingen.
Riksidrottsmötet beslöt att <i>&quot;RF ska ha det
övergripande ansvaret för elitidrottsstödet&quot;. </i>Enligt
avtalet ger RF från och med den 1 januari 1997 SOK uppdraget att
handha det operativa stödet till elitidrottsutvecklingen. SOK
skall utveckla och förvalta en stödmodell för samtliga
specialidrottsförbunds verksamhet, alltså även de som inte är
olympiska. </p>

<p>Avtalet gäller till och med 2004 och markerar RF:s och SOK:s
satsning på svensk elitidrott i kampen för att behålla och stärka
konkurrensförmågan inom internationella toppidrott och med
beaktande av Stockholms OS-ansökan.</p>

<p>Det tidigare samarbetet från 1992 mellan RF och SOK i <i>Centrum
för prestationsutvecking</i> ersätts med det nya uppdraget till
SOK. Verksamheten skall bedrivas under benämningen <i>&quot;Olympisk Support&quot;</i>
med därför överenskommen logotyp och profilering.</p>

<p>RF åtar sig att årligen erlägga en (1,0) procent av det
statliga idrottsanslaget plus/minus 0,1 procent. För 1997 är
statsanslaget 480 miljoner kronor, vilket innebär 4,8 miljoner
kronor till Olympisk Support det kommande året. SOK åtar sig
att ur sina sponsormedel tillföra ett belopp motsvarande en tredjedel
av RF-beloppet. </p>

<p>Parterna är överens om att förlägga merparten av
utvecklingsarbetet i form av seminarier, utbildning av elittränare
och landslagsläkare med mera till Bosön. Ambitionen är också
att hela SOK:s kansli ska flytta till Bosön när lokalfrågan
kan lösas. </p>

<p>Den övergripande överenskommelsen innehåller bland annat
att de båda organisationerna ska öka sitt samråd i planeringen
av svensk idrotts internationella verksamhet. RF har sedan
tidigare inrättat en internationell referensgrupp, där SOK får
en ökad representation. Samverkan syftar bland annat till att Sverige
skall få arrangera stora internationella evenemang och att behålla och
stärka konkurrensförmågan inom internationellt
idrottsledarskap.</p>

<p>Beträffande svensk policy i gemensamma internationella
frågor om till exempel antidoping, jämställdhet och EU-frågor
har RF det övergripande ansvaret. </p>

<p>Andra riktlinjer i överenskommelsen handlar om
idrottsforskning, jämställdhet och information, bland annat
IT-strategi. Ett exempel på samarbetet inom IT-området är RF:s
resultatservice och övrig information från OS i Atlanta via
Internet.</p>

<p>Enligt riksidrottsmötet 1995 skall idrottsrörelsen vart
annat år arrangera ett Riksidrottsforum med en allsidig en
framåtsyftande debatt för den samlade idrottsrörelsen. I detta
forum är avsikten att RF, SOK och SISU (idrottens
studieförbund) skall samverka.</p>

<p>Tillbaka till listan på <a href="DEFAULT.HTM" tppabs="http://www.svenskidrott.se/rf/Pressrelease/default.htm">pressreleaser</a> </p>

<p align="center">&nbsp;</p>

<p align="center"><img src="../BILDER/LINJE.GIF" tppabs="http://www.svenskidrott.se/rf/Bilder/linje.GIF" width="454"
height="3"></p>

<p align="center"><font color="#000000">Skicka synpunkter eller
frågor om denna sida till </font><a
href="mailto:webmaster@rf.se"><font color="#000000">Webmaster</font></a></p>

<p align="center"><font color="#000000" size="2">Senast
uppdaterad 21 november 1996<br>
© Riksidrottsförbundet 1996</font></p>
</body>
</html>
