<HTML>
<HEAD>
<TITLE>Formel 1 sæsonen 1996 af Benjamin Sonne Njør Bredahl</Title>
</HEAD>

<BODY>

<H1 align=center>Formel 1 - 1996</H1>

Forventningerne til 96-sæsonen var allerede inden sæsonstarten meget
høje. Kortene var blevet blandet godt og grundigt. Især blandt
topteamene var der sket store ændringer. Den mest markante var uden
tvivl Schumachers skifte til Ferrari, der i 1996 ville satse på en ny
V10-motor, som allerede ved de første tests i 1995 viste at den godt
kunne være konkurrencedygtig. Ferrari har brudt med den sædvanlige
teori, som især Enzo Ferrari holdt fast i: En formel 1-motor skal være
en V12'er. Hvis Enzo fik at vide at de nu benytter en V10-motor vil
han sikkert vende sig i graven! Benetton overtog de vragede
Ferrari-kørerer, Jean Alesi og Gerhard Berger. De nye på Briatores hold
fik lov at prøve bilerne i nogle tests. Berger leverede varen:
Adskillige biler blev ødelagt, og de to nye kørerer var nødtsaget til at
ændre bilen så det var muligt for dem at bruge bilen optimalt.
Williams havde allerede tidligt i 1995 annonceret at INDY-Car mesteren
Jaques Villeneuve ville kører 96-sæsonen, med Hill som holdkammarat.
Frank Williams havde allerede i 1995 gjort det muligt for Villeneuve
at teste på mange af de europæiske formel 1-baner. Han beviste hurtigt
at han var til at regne med, og kørte lige op med Hills omgangstider.
Ved sæsonstarten var Hill allerede blevet udråbt som storfavorit, men
Bernie Ecclestone havde allerede udtalt sin mening: Villeneuve har
bestemt mulighederne til at vinde F1-mesterskabet, allerede i sin
debutsæson.
<P>
Sæsonstarten fandt sted på den nye bane ved Melbourne i Australien ved
Albert Park. Der havde før været afholdt Grand Prix løb på denne bane
mange år før, men selve layoutet til banen var nyt. Banen blev
karaktiseret af at være hurtig og spændende. Jaques Villeneuve
imponerede alle ved at være hurtigst ved at sætte sig på pole
position. Dette hører til en af de få sjældentheder at en nybegynder
har sat sig som nr. 1 i kvalifikationen. Der blev foretaget to
starter. Grunden til at der blev gennemført en omstart, var pga 
Marin Brundles uheld allerede i det 2. sving efter chikanen. Bilen
blev mere eller mindre splittet fra hinanden, men Brundle var dog klar
til en omstart, fra pitten - han udgik dog allerede efter 5-6 omgange
efter en kollision med Diniz. Hele løbet igennem lå Williams-bilerne
som siamesiske tvillinger. Villeneuves drøm om at være en af de få der
vandt sit debutløb brast da Williamsmekanikerne opdagede at der var en
oliepumpe der havde vristet sig løs. Hill, der havde ligget lige i
slipstrømmen på sin holdkammarat var blevet så indsmurt i olie, at
Williamsbilen havde en mærkelig farve da den endelig nåede i mål. Hill
udtalte senere at han kunne mærke at Villeneuves olie trængte igennem
hans hjelm. Eddie Irvine, der havde kvalificeret sig som en flot nr.
3, foran Schumacher fik sæsonens bedste resultat med en 3. plads,
hvilket overraskede mange, at Ferrarien allerede var så god i et så
tidligt stadie. Verdensmesterne Schumacher udgik med bremseproblemer.
<P>
Formel 1-feltets næste opgave var Interlagosbanen i Brasilien, som
altid har været god til at vise bilernes virkelige styrke på den
vanskelige bane. Hill havde pole og ved siden af ham holdt Rubens
Barrichello - en stor overraskelse. Søndag var Interlagosbanen
drivvåd. Hill fik en god start og opbygede meget hurtigt et solidt
forspring. Barrichello kæmpede godt og kørte lige op med Schumacher og
de to havde en stor kamp imellem sig, men Barrichello havde, efter
hans egne udtalelser, problemer med bremserne. Barrichello lavede
nemlig den samme fejl til Schumacher og Alesi, som han gjorde til Jan
Magnussen i Pacific G.P.'et i 1995. Hans udbremsninger var mildest
talt elendige. Desværre for Barrichello, så udgik han. Det var ellers
hans bedste præstation i 1996. Hill havde derimod opbygget en
konfortabel føring, og han viste han kunne time pitstoppene præcist,
idet han meget hurtigt kom ind for at få slics på - banen var ved at
blive tør. Hill vandt foran "regnspecialisten" Alesi og Schumacher.
Hakkinen, Salo og Panis tog sig af de sidste point. 
<P>
Igen i år skulle feltet besøge den meget kritiserede Buenos Aires
bane. Den er meget svær, men det er ikke problemet. Problemet er at
banen er alt for smal. Det er praktisk talt umuligt at to biler kan
kører ved siden af hinanden. Hill, der igen var på pole åbnede op en
lille føring over Schumacher, som havde et godt løb, indtil at hans
bagvinge knækkede af. Pedro Diniz oplevede det at være passager i en
brændende F1-bil. Der havde været problemer under et pitstop hos
Ligier og der var åbenbart et problem med benzintilførelsen. Diniz'
bil gik op i flammer, men han var dog heldig at slippe uden de store
skræmmer. Hill vandt foran Villeneuve og Alesi. Jos Verstappen scorede
hans bedste resultat i 1996 - en 6. plads. Han havde været stærkt
kørende igennem hel løbet. Hill havde nu 30 point ud af 30 mulige og
dette var den helt ideelle start for Hills mesterskab.
<P>
Det europæiske G.P. blev igen i år afholdt på Nuerburgring i Tyskland.
Dette var de tyske Schumi-fans første oplevelse med ham i sædet på en
Ferrari. Og tilskuerne blev ikke skuffet. En dårlig start fra Hill
sendte ham langt ned i rækken og han måtte kæmpe sig tilbage. Her så
vi igen Hills svage side - han kan ikke sætte sin modstander under det
fornødne pres for at skabe den åbning som der skal være for en
overhaling. Hill havde problemer og måtte en enkelt gang ud i
sandkassen efter en kollision med Diniz. Oppe foran var det den unge
Villeneuve der førte under konstant pres fra Schumacher, der ønskede at
gøre det samme som han havde gjort året før. Men denne gang lykkedes
det ikke. Villeneuve vandt en flot sejr over en lige så flot kæmpende
Schumacher. Hill måtte tage til takke med en 4. plads efter Coulthard i
McLaren. 
<P>
I San Marino G.P. på Imola sås Schumacher på pole. Tifosis var ellevilde.
Om søndagen oplevede man et af de største tilskurer antal. Før sæsonen
var begyndt var italienerne ikke sønderlige glade for Schumacher, men
efter han indsats på Imola om lørdagen var de ligeglade. Deres elskede
Ferrari var på pole. Starten blev vundet af en stærkt startende David
Coulthard. Schumacher var lige efter, men Hill var ikke helt fremme.
Han satsede nemlig på en speciel pitstrategi. Hans tank var fyldt godt
op, og Schumacher kunne ikke finde en vej uden om Coulthard der ikke
kørte i det samme tempo som Schumacher kunne. Hills strategi gav
bonus, og han vandt en flot sejr. Schumacher sluttede som nr. 2 til de
italienske fans store glæde. Schumacher nåede i mål med et beskadiget
dæk. Trediepladsen tog Berger sig af.
<P>
Monaco, det mest prestigefulde løb at vinde, lagde asfalt til en af de
største farcer i meget lang tid. Schumacher havde erobret pole, efter
en flot indsats i Monacos snørklede gader. Hill var i samme
startrække. Søndag eftermiddag var gaderne regnvåde. Hill var den første
der kørte gennem St. Devot. Godt gået af Hill, at han tog 1. pladsen
inden første sving. Schumachers 2. plads varede ikke længe. En
kørerfejl i (Portiersvinget) og Schumacher var ude. I mellemtiden
øgede Hill forspringet markant. Hill ønskede at vinde det løb som sin
far var mesteren på. Banen begyndte at tørre og Hill gik ind for
slics. Denne beslutning var rigtigt timet. Men lykken varede ikke
længe. Hans motor eksploderede i tunnellen. Jean Alesi tog føringen
over, og franskmændene så nu en chance for at Alesi langt om længe
kunne vinde det løb som han så gerne ville vinde. Men også han havde
problemer. Han måtte udgå med et problem ved baghjulsophænget. Nu var
det lige pludselig Oliver Panis der førte. Han havde under hele løbet
vist at han var meget hurtig. Han holdt føringen og vandt foran
Coulthard og Johnny Herbert der fik sæsonens eneste pointscore i
Monaco. McLarens teamchef Ron Dennis ærgrede sig efter løbet over at
McLaren-vognene havde kørt på en decideret regnvejrssetup. De havde
været så tæt på at opnå den længe ventede sejr. Panis oplevede en dag
som han sikkert ikke vil glemme.
<P>
7. afdeling blev afholdt pa Barcelonabanen i Spanien. Dette løb vil
med garanti blive husket som måske Schumachers bedste løb nogensinde.
Banen var søndag morgen næsten livsfarlig. Der var masser af vand på
banen. Ved warm-up prøverne var der intet der viste at Schumacher
ville få et særlig godt løb. Hans start var endvidere dårlig og han
røg ned i nærheden af 9. pladsen. Men så skete der pludselig noget.
Han kørte op igennem feltet og snart nåede han de førende, Villeneuve
og Alesi. Hill var imellemtiden spundet 3-4 gange, før han udgik. Da
Schumacher endelig var kommet i front efter kamp med Villeneuve, så
konkurrenterne ham drøne afsted. Hans omgangstider var 2-3 sekunder
bedre end alle andres. Schumacher kom i mål, og noterede hans første
Ferrari-sejr, og nok en af de største der er blevet vundet i meget
lang tid. Alesi og Villeneuve fulgtes med Schumacher på podiet.
Endvidere scorede Frentzen og Salo hver point, og den upåagtede Diniz
fik et enkelt point i de miserable konditioner. 
<P>
Canada og banen ved Montreal, som er opkaldt efter Jacques Villeneuve
legendariske far, Gilles, lagde asfalt til 8. afdeling af
F1-mesterskabet. Hill havde fået pole med en af de mindste marginer vi
så i hele sæsonen. Banen var endvidere blevet ændret. I 1995 var en af
langsiderne blevet rettet ud, og der var blevet tilføjet en
intermistisk chikane, som var til større fare, end gavn. Den var
blevet fjernet, hvilket kun kunne komme sporten til gavn. Problemer
allerede ved starten. Schumachers bil havde provblemer med at starte.
Han blev nødt til at starte bagerst, og kæmpede sig også op igennem
rækkerne, men under et pitstop faldt der noget af bilens ophæng af -
og Schumacher kunne ikke fortsætte. Hill vandt et forholdsvis
udramatisk løb foran sin holdkammarat Villeneuve. De havde hver især
valgt en forskellig pitstrategi, men de sluttede alligevel tæt på
hinanden. Alesi tog trediepladsen.
<P>
Magny-Cours så sæsonens hurtigste exit. Manden på pole - Michael
Schumacher og hans Ferrarimotor holdt ikke en omgang rundt. Schumacher
var tydeligvis oprevet over denne hændelse. Hill tog sig sikkert af
sejren fulgt af Villeneuve, der havde kæmpet sig forbi Alesi, der
tilsyneladende havde problemer i den sidste halvdel af løbet. Alesi og
Berger kæmpede til sidste sekund, og Alesi fik den sidste plads på
podiet. Fire gange Renault - det var lige noget der passede Renault
godt på hjemmebane. De to sidste pointpladser tog McLaren sig af.
<P>
Hill var på hjemmebane. Forventningerne var høje til briten. Endnu
engang så man en dårlig start fra Hill og det var hans unge
holdkammarat der tog føringen. Ferrari oplevede endnu et dårligt løb.
Begge kørere udgik relativt hurtigt. Hill udgik også, ved en tur i
sandkassen, da han lagde Hakkinen under pres. Villeneuve tog sejren
uden de store problemer og Gerhard Berger scorede sæsonens bedste
resultat ved at tage andenpladsen. Hakkinen sluttede som nr. 3 og
begyndte mere eller mindre her en flot sidste halvdel til
1996-sæsonen.
<P>
Schumacher på hjemmebane, og de tyske tilskuere forventede virkelig at
se noget til Schumacher. Han havde dog ikke et særlig godt løb og
måtte kæmpe for den 4. plads han fik. Han havde, som i så mange andre
løb, problemer med at få dækkene til at give det optimale vejgreb. Berger
var banens mand. Han førte i meget lang tid, endda i den sidste del af
løbet. Berger har ført udtalt at han elsker denne bane, men
Renault-motoren holdt ikke distancen. Den brød sammen 2-3 omgange før
mål. Hill kunne derfor uhindret tage sejren, hans 7. i denne sæson.
Flavio Briattore var naturligvis skuffet. Det tegnede ellers til at de
endelig kunne komme ud af den krise der var opstået efter at
Schumacher havde forladt holdet. Alesi og Villeneuve var med Hill på
podiet. 
<P>
"Hungaroring er en af de kedeligste baner i hele kalenderen". Denne
udtalelse stammer fra en ung canadier, Jacques Villeneuve. Men efter
løbet var han sikkert ikke enig i denne overmodige udtalelse. Han
vandt løbet foran Damon Hill, som på et tidspunkt lå og kæmpede med
Schumacher. Hill indhentede Villeneuve i den sidste halvdel af løbet,
men det kom ikke direkte til en in-fight for sejren. Alesi tog
trediepladsen efter at Schumacher var udgået. Allerede efter dette løb
havde Williams vundet konstruktørernes verdensmesterskab, og det
eneste der nu var tilbage var at finde en verdensmester.
<P>
Spa-Franchorchamps er efter manges mening verdens flotteste G.P.-bane.
Dette løb bød ligesom i 1995 til et spændende og intens løb.
Villeneuve tog en meget imponerende pole - noget der viste at han var
værd at regne med i VM-sammenhængen. Hill var også i førstestartrække
- hvilket han var i hele sæsonen. Bestemt en flot præstation. -
Villeneuve tog hurtigt føringen, fordi Hill igen havde en svag start.
Schumacher fulgte lige efter. Imellemtiden havde Berger problemer med
bilen, han var igennem hele løbet, måske den hurtigste. Safety-bilen
kom ud efter at Jos Verstappen havde haft et uhyggeligt uheld i et af
de hurtige sving. Lige i det safety-bilen kom ud, gik Schumacher i
pit, hvilket ville give han en kæmpe fordel. Heldet lyste for en gangs
skyld på Ferrari. Hill havde derimod problemer. Da han ville gå i pit,
fik han beskeden at han ikke kunne komme ind, for de havde Villeneuves
dæk parat. Han måtte i sidste øjeblik trække igennem "nødudgangen" og
komme tilbage på banen. Da han så endelig havde gennemført sit stop
var han blandt nogle af de sidste. Han kæmpede sig dog op på en
femteplads. Schumacher havde ved sit pitstop vundet føringen, men
Villeneuve kunne ikke finde noget sted at overhale, og tabte på de
sidste omgange terræn til Schumacher. En flot sejr til Ferrari - under
mere normale omstændigheder end på Barcelonabanen.
<P>
Monza, fartens mekka, bliver den kaldt. Sandt nok, men på denne bane
raslede bilerne ud. Alesi tog føringen igennem den første chikane.
Hans start var utrolig god. Men han lavede en lille fejl og Hill der
var meget aggressiv kom i front. Han kunne ved at vinde måske tage
verdensmesterskabet. Alesi gav dog ikke op. Han forsøgte i den 3.
chikane at overhale og kom da også næsten forbi, men Hill lukkede
døren i med et ordenligt brag. Han åbnede en føring op, men denne
føring blev ødelagt af at han ramte de dæk der var blevet sat op i
chikanerne for at forhindre at folk skar svinget af, efter at man
havde gjort curperne lavere. Villeneuve havde problemer gennem hele
løbet, men kom dog i mål på en 7. plads. Alesi førte nu, skarpt fulgt
af Schumacher der øjnede chancen for at tage en historisk sejr på
Monza-banen. Efter pitstoppene kom Schumacher først ud, og han førte
helt til mål. Hans koncentration svigtede dog et kort øjeblik og han
snittede kun disse dæk. Italien gik efter denne sejr helt amok. Det
var Ferraris første sejr pa Monza-banen siden 1988 da Gerhard Berger
vandt. Alesi og Hakkinen var også på podiet.
<P>
Portugals G.P. på den tekniske svære Estorilbane. Hill havde taget
pole og viste at han var opsat på at tage mesterskabet, inden
sæsonfinalen på Suzuka. Hill tog ganske vist føringen og holdt den i
lang tid. Villeneuve derimod havde problemer efter en svag start. Det
var ikke muligt for ham at avancere nogle pladser, men et utroligt
godt pitarbejde gjorde det muligt for Villeneuve at komme ud efter
Schumacher. Disse to kører lå længe i skarp duel, og Villeneuve gjorde
det umulige. Han benyttede en situation da de to kørere var ved at
overhale nogle langsommere biler. Villeneuve så chancen, troede på den
og kom forbi. Nu var det ikke bare en almindelig overhaling. Den blev
udført igennem et af de sværeste sving på hele banen. Villeneuve viste at
han var hurtig, meget hurtig og Hills forspring blev ædt op. Da det
sidste Williams pitstop var forbi, var Villeneuve i front. Hill kunne
intet gøre og sluttede som nr. 2. Der var nu 9 point imellem ham og
Villeneuve. Det betød at Hill kun behøvede et point for at sikre ham
titlen. Schumacher kom hjem pa 3. pladsen, og Ferrari havde nu chancen
for at tage andenpladsen i konstruktørernes VM.
<P>
Efter 3 ugers venten skulle Formel 1996 afsluttes, på en spændende,
hurtig, men også farlig bane. Suzuka skulle igen lægge asfalt til en
dramatisk slutning. Villeneuve tog pole og lagde det fornødne pres på
Hill. Starten blev udsat da Coulthard havde problemer med sin McLaren.
Ved den næste start, drønede Hill afsted. En perfekt start for Hill.
Villeneuve var længere nede i rækkerne. Berger havde også fået en god
start, og han var tydeligvis hurtig. Han forsøgte, lidt optimistisk,
en lidt klodset overhalingsmanøvre i den berømete chikane hvor Senna
og Prost i sin tid stødte sammen. Berger tabte duellen og måtte i pit
med en beskadiget front. Hill blev fulgt af Schumacher og Hakkinen.
Villeneuve lå på fjerdepladsen men han havde svært ved at finde en vej
udenom en stærkt kørende Hakkinen. Efter første runde af pitstops
førte Hill stadig. Villeneuve kæmpede videre, men han måtte udgå. Hans
højre baghjul faldt af! Hill kunne derfor allerede nu krone sig som
verdensmester, men han tog også lige sejren med i købet. 
<P>
Hill blev verdensmester og blev den første søn af en tidligere
verdensmester til at gentage farens bedrift. Villeneuve sluttede som
en flot nr. 2 i sin debutsæson og ligner allerede nu en af
storfavoritterne til VM i 1997. Schumachers flotte indstats i den
underudviklede Ferrari, gav ham en 3. plads i VM, med tre flotte
sejre. Hakkinen sluttede en af hans bedste sæsoner på fjerdepladsen og
der er ingen tvivl om at McLaren er ved at arbejde sig gennem den
krise der har været siden Senna forlod holdet i 1993. 
<P>
Sæsone 1996 var et internt opgør på Willamsholdet. Nika Lauda 
karaktiserede sæson som dødkedelig, men det synes jeg ikke. Hill 
vandt med det bedste materiel. Der er mange der vil kritisere ham, 
men i år viste Hill at han kunne holde helt til slutningen af 
sæsonen. Han havde fortjent mesterskabet. Der var jo ingen der 
betvivlede Ayrton Sennas mesterskaber, da han vandt dem for McLaren, 
i biler der på daværende tidspunkt var langt foran alle andre. Vi kan 
jo så allerede nu se frem til næste sæson. Hvis man ikke har været 
særlig interesseret i formel 1 de sidste par år, så er der en grund 
til det i 1997 og fremefter. Magnussen gør sin entre i formel 
1-cirkuset. Det kan kun blive spændende.
<P>
<A HREF="mailto:bb@nov.jtp.brock.dk">© 1996 - Benjamin Sonne Nøhr Bredahl</A>
</BODY>
</HTML>