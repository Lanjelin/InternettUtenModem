<HTML>
<HEAD>
<TITLE>Formel 1 teams 1996/97 af Benjamin Sonne Njør Bredahl</Title>
</HEAD>

<BODY>

<H1 align=center>Teams i 1996/97</H1>Teams i 1996/97

Forti: Forti havde i 1996 store økonomiske problemer. Diniz, som i
1995 havde været holdets hovedsponsor, rykkede ud for Ligier. Holdet
hyrede Luca Badoer og Andrea Montermini. Holdet var allerede dømt til
at tilhøre feltets tunge ende, og de ville efter al sandsynlighed
have problemer med den nyligt indførte 107%-regel. Forti indgik i
starten af sæsonen en alliance med Shannon (som også kørte F3000, med
danske Tom Kristensen) Shannon kom ud i økonomisk uføre og derfor kom
der ikke flere penge til Forti og holdet måtte trække sig ud af resten
af sæsonen. Der er ikke noget der tyder på at holdet vender tilbage
til showet i 1997.
<P>
Minardi: Giancarlo Minardi har snart været med i Formel 1 med sit
lille team i lang tid. Holdet har dog altid hørt til i bunden. Der er
i realiteten ikke noget galt med Minardiens chassis. Det er motoren.
Igen i år måtte de køre med Fords svage kundemotor. Det var oprindelig
Pedro Lamy og Taki Inoue der skulle have kørt igennem hele sæsonen.
Inoue havde problemer med sine sponsorer og Giancarlo Fisichella blev
sat ind i nogle få løb. Han viste at han havde potentialet til at køre
i formel 1, og han er sikkert en der kommer ind i formel inden for den
nærmeste fremtid. Et andet talent fik også chancen. Tarso Marques
gjorde det godt i Sydamerika, men manglede tilsyneladende stadig en
del erfaring. For at få råd til at afslutte sæsonen, måtte Giovani
Lavaggi køre de sidste par løb. Hans talent skal man lede langt efter,
og Giancarlo Minardi lægger ikke skjul på at han hellere ville have
en med et større potentiale end Lavaggi til at køre for sig. Holdet
scorede ingen point i år, og i 1997 bliver det igen svært for det
lille hold. Men de har til 1997 sikret sig Hart-motorerne som har
flere hesterkræfter end Fords kundemotorer. Minardi har ikke udpeget
nogle kører, men der bliver sikkert plads til kørere med sponsorer i
ryggen.
<P>
Footwork/TWR Arrows: Footwork havde igen i 1996 Hart-motorerne. Som
holdets kører havde man valgt hollænderen Jos Verstappen, som havde
hollandske sponsorer i ryggen. Endvidere var Ricardo Rosset fra
Brasilien, andenkører. Han havde i 1995 kørt F3000 i Europa og var
blevet nr. 2. Holdet blev i starten af sæsonen købt af Tom Walkinshaw,
der før havde slået sine folder i Benetton og ført dem op på det
niveau der gjorde det muligt for Schumacher at bliver verdensmester.
Fra Ligier tog Walkinshaw mange mekanikere med sig. Holdet havde dog
ikke en særlig overbevisende sæson. Kun et enkelt point. Dette hænger
sammen med at Bridgestone annoncerede at de ville gå ind i formel 1 i
1997. TWR indvilligede i at udvikle dæk der kunne bruges i 1997.
TWR-holdet for 1997 er allerede offentliggjort. Yamaha skal være
motorleverandør, og det bliver verdensmesteren Damon Hill og Pedro
Diniz der bliver kørerer. Der er ikke mange der er i tvivl om at Tom
Walkingshaw ønsker at nå toppen af F1-feltet. Der er ingen tvivl om at
Hill kan give teamet mange informationer der vil forbedre det lille
hold.
<P>
Sauber: Ford leverde fabriksmotorer til Sauber i 1996. De var blevet
droppet af Benetton, og der var mange der nu troede at Sauber havde
mulighederne for at nå toppen i 1996. Men der kom ikke de ventede
resultater, trods et talent som H.-H. Frentzen. Den kasserede Johnny
Herbert skulle også køre for holdet, og hans præstationer var ikke
overbevisende. Holdet lader til at være i en dyb krise efter at
Frentzen har forladt holdet. Deres kejtede måde at håndtere deres
aftale og forhandlinger med Ferrari, fortæller at holdet er ved at
smuldre. Spørgsmålet er om Sauber kan overleve at falde længere ned.
Mercedes og Ford har forladt holdet, og fremtiden tegner ikke lys for
det schweiziske hold.
<P>
Ligier: Det franske hold, der er 100% ejet af Benetton, fik en heldig
sejr i Panis' sejr i Monaco. Diniz havde givet sponsorpenge til sin
sæson, og han viste i år at han ikke var helt så dårlig som mange
siger at han er. Han fik to point i 1996. Ellers var det ikke det
bedste år for Ligier der igen havde de stærke Mugen-motorer, som de
også vil have i 1997. Holdet har annonceret deres førstekører, Olivier
Panis, men der er stadig et ledigt sæde tilbage.
<P>
Jordan: I år skulle det være. En kæmpe sponsorkontrakt med Benson &
Hedges skulle sikre Jordan en mulighed for at være fremme der hvor der
sker noget. Barrichello og Brundle var holdets kørere sammen med den
måske stærkeste motor Peugeot. Eddie Jordan havde sat næsen op efter
bedre resultater end dem der blev fremvist i 1996. Ingen af
Jordankørerne kom på podiet. Men de mange sponsorpenge skulle gøre det
muligt i 1997 at udvikle bilen igennem hele sæsonen. Endvidere skal
Jordan levere varen, hvis de vil beholde Peugeotmotorerne. Ralf
Schumacher som er mindst lige så stort et talent som sine berømte
broder, er allerede hyret til 97 sæsonen. Der spekuleres stadig på
hvem der skal være andenkører. Alesi eller Brundle er mest
sandsynlige.
<P>
McLaren: Ingen sejre i år. Ron Dennis mister Marlboro som sponsor, pga
de dårlige resultater. Men de har forbedret sig klart siden 1995.
Coulthard blev hyret og Hakkinen fortsætte også. Mercedes lagde motor
til, og man så at holdet var ved at komme op af den krise der har
været i så lang tid. 6 gange var McLaren kørerne på podiet, og Hakkinen
var godt kørende i slutningen af sæsonen, hvilket tyder på at i 1997
bliver holdet værd at regne med. Holdet fortsætter som i 1996.
<P>
Benetton: Højt at flyve, dybt at falde! Sådan kan man beskrive
konstruktørernes verdensmester. 0 sejre, hvilket ikke er godt for et
top team som Benetton. Berger havde i de første løb problemer med at
få luft nok ned til sin Renaultmotor. Dette problem blev dog løst.
Berger var den der kom tættest, men han måtte udgå på Hochenheim.
Alesi havde ikke en god sæson. Der var høje forventninger til
franskmanden, men han leverede ikke det bedste stykke arbejde. Det er
mest sandsynligt at Berger og Alesi fortsætter i 1997, og holdet har
ligesom Willliams den sidste sæson med Renault.
<P>
Ferrari: Schumacher var blevet betalt en enorm sum penge for at køre
for Ferrari. Bilen skulle i 1996 køre med en V10, som allerede har
vist i mange år at V10 er den bedste løsning. Eddie Irvine blev
andenkører, og han passer lige ind i det Ferrari-miljø. Der var dog
mange problemer for holdet. Motoren eksploderede, bremserne svigtede
og hjulophænget brød sammen. Irvine scorede ikke et eneste point fra
starten af maj til slutningen af september. Men Schumacher leverede en
fantomindsats og vandt 3 løb. Holdet er det samme i 1997.
<P>
Williams: Allerede inden sæsonstarten var Williams udråbt som vinder.
Vognene dominerede totalt. Hill fortsatte og den unge canadier Jacques
Villeneuve blev importeret fra Indy-car. Williams vandt 12 sejre,
heraf var de 6 dobbeltsejre, og holdet kunne med lidt held have vundet
15 løb. Noget der viser Williams styrke var at holdet sluttede 105
point foran Ferrari! Dermed vandt Frank Williams det ottende
mesterskab for konstruktører siden 1980, og dermed ligger Ferrari og
Williams lige i kampen om fleste konstruktør mesterskaber.
Verdensmesterskabet gik til Hill foran Villeneuve. I 1997 kører
Villeneuve videre og må betragtes som favorit til VM-titlen. Hill blev
droppet og istedet skal Frentzen kører den anden Williams, og det er
sidste år for dem med Renault som trækker sig ud efter 97-sæsonen.
<P>
<HR>
<P>
<B>Kørerrangliste:</B><P>

1. Michael Schumacher - helt i særklasse. Han er fænomenal.<BR>
2. Damon Hill - viste at han kunne når det gjaldt, og er kun lige
foran Villeneuve. <BR>
3. Jacques Villeneuve - viste sit talent. Med lidt
held kunne han havde været mester. <BR>
4. Gerhard Berger - trods problemer
fightede Berger og var tæt på en sejr. <BR>
5. Mika Hakkinen - leverede et
godt stykke arbejde, den første sejr er mulig i 1997.<BR> 
6. Jean Alesi -
skuffende. Alesi manglede den fornødne motivation. Det kan blive bedre.<BR>
7. David Coulthard - god første halvdel, førte endda på Imola, men
dårlig sidste halvdel. <BR>
8. Heinz-Harald Frentzen - manglende motivation.
Talentet er der, men 96 var et dårligt år .<BR>
9. Eddie Irvine - uheldig
igennem hele sæson, men gav ikke op. 97 bliver bedre.<BR>
10.Rubens
Barrichello - kun lige ind på en 10.-plads. Hans kørsel på Interlagos
redder ham fra at ryge ud af top-10. Magnussen behøver ikke frygte
Barrichello.

<P>
<A HREF="mailto:1707bb@nov.jtp.brock.dk">© 1996 - Benjamin Sonne Nøhr Bredahl</A>

</BODY>
</HTML>