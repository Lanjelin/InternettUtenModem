<HTML><HEAD><TITLE>52</TITLE></HEAD>

<BODY BACKGROUND="../IMG/GGGBCK.JPG" tppabs="http://bach.natmus.min.dk/kulturnet/img/gggbck.jpg" BGCOLOR="#F5E6C8" TEXT="#000000">

<B><FONT SIZE=5 COLOR=BF0000>trækar </FONT></B><BR><BR>

I fire af egekistegravene, hvor bevaringsforholdene har været meget gunstige for organisk materiale, er der fundet helt bevarede træskåle og i flere andre grave rester af sådanne. Trækarrene er fint udskåret, i nogle tilfælde af rodtræ, formen er åben, og størrelsen varierer mellem kop og stor skål. På siden sidder et rundt øre, der som regel er temmelig kraftigt. De fleste af skålene er på siden dekorerert med rækker af indslåede tinstifter og i bunden med en ottetakket stjerne, ligeledes af tinstifter. Områderne imellem stifterne kan være belagt med sort farve for at fremhæve mønstret. Sandsynligvis har træskålene i gravene indholdt en alkoholisk drik til den dødes forplejning.<BR>

</BODY></HTML>

