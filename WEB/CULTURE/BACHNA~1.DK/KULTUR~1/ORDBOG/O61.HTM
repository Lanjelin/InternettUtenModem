<HTML><HEAD><TITLE>61</TITLE></HEAD><BODY BACKGROUND="../IMG/GGGBCK.JPG" tppabs="http://bach.natmus.min.dk/kulturnet/img/gggbck.jpg" BGCOLOR="#F5E6C8" TEXT="#000000"><B><FONT SIZE=5 COLOR=BF0000>bæltedåse</FONT></B><BR><BR>Bæltedåsen er en lille rund bronzedåse med flad eller spids bund og to øskner i kanten, så den har kunnet sidde fast i bæltet. Det tilhørende bronzelåg er fladt og forsynet med en øsken på midten. Bæltedåser kendes kun fra kvindegrave samt fra moseofferfund, og formentlig har kvinderne båret dem på ryggen, modsat bæltepladen. Bunden, som har vendt udad, er som regel dekoreret med stjernemønstre, cirkler, linier og buerækker i varierende kombinationer og omfang. Bæltedåsen har sandsynligvis været anvendt til personlige småting; i ét tilfælde (Maglehøj) indeholdt den forskellige amuletter.<BR></BODY></HTML>
