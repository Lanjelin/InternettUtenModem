<HTML><HEAD><TITLE>27</TITLE></HEAD><BODY BACKGROUND="../IMG/GGGBCK.JPG" tppabs="http://bach.natmus.min.dk/kulturnet/img/gggbck.jpg" BGCOLOR="#F5E6C8" TEXT="#000000"><B><FONT SIZE=5 COLOR=BF0000>knapper </FONT></B><BR><BR>Bronzealderens dobbeltknap består af to skiver med en stang imellem og er i princippet af samme type som knappen i et par moderne cowboybukser. Den har været anvendt til at holde to stykker læder sammen, enten et bælte, et sværdophæng eller stroppen til en bæltetaske. De tidlige dobbeltknapper (periode II), der kun forekommer i mandsgrave, er forholdsvis store og kan være af både træ, horn og bronze. De er gerne dekoreret med cirkler, spiraler eller et mønster i gennembrudt arbejde; på nogle få eksemplarer er der guldbelægning eller indlagt rav. De senere dobbeltknapper (periode III) er mindre, mere beskedne og kendes kun af bronze. Til gengæld optræder de i et langt større antal og både i mands- og kvindegrave. Som regel er de udsmykket med et plastisk stjernemønster, sommetider med en lille fremtrædende spids i midten. Anvendelsen af dobbeltknapper fortsætter i yngre bronzealder. Enkle knapper fremstillet af rav forekommer i nogle få grave fra ældre bronzealder (bl.a. Søviggårde). Knapperne er kegleformede og på underisden forsynet med borede huller til fastsyning på tøjet.<BR></BODY></HTML>
