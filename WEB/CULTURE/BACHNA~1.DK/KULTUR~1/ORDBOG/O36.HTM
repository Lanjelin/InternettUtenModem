<HTML><HEAD><TITLE>36</TITLE></HEAD><BODY BACKGROUND="../IMG/GGGBCK.JPG" tppabs="http://bach.natmus.min.dk/kulturnet/img/gggbck.jpg" BGCOLOR="#F5E6C8" TEXT="#000000"><B><FONT SIZE=5 COLOR=BF0000>metalkar                      </FONT></B><BR><BR>Der er i Danmark fundet et mindre antal kar af tynd, udhamret bronze fra ældre bronzealder. Ingen af disse er dog fremstillet her, men stammer fra Centraleuropa, hvor de har været anvendt til alkoholiske drikke i forbindelse med religiøse festligheder. Formentlig er bronzekarrene blevet udvekslet som gaver imellem bronzealderens europæiske høvdingeslægter. Det største fund er gjort i Simons Mose ved Mariager, hvor ti skåle var nedlagt som offergave. Skålene er indbyrdes forskellige, selv om hovedindtrykket er det samme. De er lave og åbne med en udadbøjet rand, og med undtagelse af et kar, der er uden hank, og et andet, der har to vandrette hanke af støbt bronze, er de alle forsynet (eller har været) med en lodret båndformet hank af hamret bronze. Ét af karrene er pyntet med tre rækker af ophøjede punkter, der er hamret ud fra indersiden, og en tilsvarende dekoration findes på flere af de båndformede hanke. De øvrige hanke af denne type er prydet med linier og buerækker eller med ophøjede ribber. Importerede bronzekar, deriblandt en såkaldt kedelvogn, er også fundet i nogle få rige mandsgrave, men karrene herfra er meget dårligt bevaret.<BR>Se <A HREF="O25.HTM" tppabs="http://bach.natmus.min.dk/kulturnet/ordbog/o25.htm">kedelvogn  </A><BR></BODY></HTML>
