<HTML><HEAD><TITLE>97</TITLE></HEAD>

<BODY BACKGROUND="../IMG/GGGBCK.JPG" tppabs="http://bach.natmus.min.dk/kulturnet/img/gggbck.jpg" BGCOLOR="#F5E6C8" TEXT="#000000">

<B><FONT SIZE=5 COLOR=BF0000>hue</FONT></B><BR><BR>

Huen har været en del af mandsdragten i ældre bronzealder, og der er fundet flere mere eller mindre velbevarede eksemplarer i gravene, først og fremmest i egekisterne. Der findes to hovedtyper: en rund hue og en lidt højere cylindrisk, begge af uldstof. Den runde type er den fornemste, idet den er pyntet med såkaldt flossyning på ydersiden - en særdeles arbejdskrævende proces. Floslaget giver huen et pelsagtigt præg. I egekisten fra Skrydstrup, der indeholdt liget af en ung pige, fandtes resterne af en hue eller kyse med lange bindebånd, udført i den fletteteknik, der kaldes sprang.<BR>

</BODY></HTML>

