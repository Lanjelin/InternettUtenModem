<HTML><HEAD><TITLE>51</TITLE></HEAD><BODY BACKGROUND="../IMG/GGGBCK.JPG" tppabs="http://bach.natmus.min.dk/kulturnet/img/gggbck.jpg" BGCOLOR="#F5E6C8" TEXT="#000000"><B><FONT SIZE=5 COLOR=BF0000>toiletsager </FONT></B><BR><BR>I bronzealderen omfatter mandens redskaber til personlig hygiejne en ragekniv (til barbering), en pincet og en syl. Kammen og den enæggede kniv er fælles for begge køn. I ældre bronzealder er ragekniven en lille, nærmest firsidet og let buet bronzekniv med et håndtag i den ene ende, der som regel afsluttes med et hestehoved eller er rullet op som en spiral. På et enkelt eksemplar er håndtaget udstyret med et fint lille menneskehoved. Ofte er rageknivene dekoreret med rækker af små mønstre langs ryggen. Måske har manden haft sin ragekniv i et læderfutteral, et sådant er i hvert fald bevaret i et gravfund fra Københavnsområdet (Hvidegaard). Bronzepincetten er konstrueret på samme måde som nutidens, men dens læber er forholdsvis brede, og den er gerne prydet med forskellige liniemønstre. Anvendelsen har sikkert været den samme som i dag. Bronzesylen, som har været indsat i et skaft af træ eller bronze, har muligvis været anvendt til tatovering. De lidt større syle, der også kan optræde i gravene, opfattes gerne som arbejdsredskaber snarere end toiletsager. Rageknive og pincetter er ret almindelige i den ældre bronzealders mandsgrave, enten sammen eller hver for sig, mens sylen forekommer noget sjældnere. Toiletsagerne har sikkert været båret ved bæltet i en lille taske eller pose.<BR>Se <A HREF="O24.HTM" tppabs="http://bach.natmus.min.dk/kulturnet/ordbog/o24.htm">kam</A><BR>Se <A HREF="O28.HTM" tppabs="http://bach.natmus.min.dk/kulturnet/ordbog/o28.htm">kniv</A><BR>Se <A HREF="O50.HTM" tppabs="http://bach.natmus.min.dk/kulturnet/ordbog/o50.htm">syl/pren</A><BR></BODY></HTML>
