<HTML><HEAD><TITLE>25</TITLE></HEAD><BODY BACKGROUND="../IMG/GGGBCK.JPG" tppabs="http://bach.natmus.min.dk/kulturnet/img/gggbck.jpg" BGCOLOR="#F5E6C8" TEXT="#000000"><B><FONT SIZE=5 COLOR=BF0000>kedelvogn                     </FONT></B><BR><BR>Bronzekar anbragt på et understel med fire hjul. Kedelvognene er fremstillet i det østlige Centraleuropa, hvor høvdinge anvendte dem til alkoholiske drikke i forbindelse med religiøse festligheder. Kedelvogne findes også længere mod vest og nord i Europa, og et enkelt eksemplar er nået til Danmark. Måske er de særprægede kar blevet udvekslet som gaver mellem høvdingeslægter. Gravhøjen Trudshøj ved Skallerup indeholdt en stormandsgrav, hvor den døde var brændt og knoglestumperne lagt i en, nu stærkt ødelagt, kedelvogn. Selve karret er af tynd udhamret bronze med små indpunslede fuglefigurer. Den firhjulede vogn, som karret står på, er af støbt bronze, og i hvert hjørne er der en opadbøjet stang med en lille fugl for enden. Under karrets rand sidder en række øskener, hver med et bladformet vedhæng.<BR>Se <A HREF="O36.HTM" tppabs="http://bach.natmus.min.dk/kulturnet/ordbog/o36.htm">metalkar                      </A><BR></BODY></HTML>
