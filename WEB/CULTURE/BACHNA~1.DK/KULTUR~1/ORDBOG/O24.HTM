<HTML><HEAD><TITLE>24</TITLE></HEAD><BODY BACKGROUND="../IMG/GGGBCK.JPG" tppabs="http://bach.natmus.min.dk/kulturnet/img/gggbck.jpg" BGCOLOR="#F5E6C8" TEXT="#000000"><B><FONT SIZE=5 COLOR=BF0000>kam</FONT></B><BR><BR>En kam af horn har sikkert hørt til den daglige påklædning for begge køn i ældre bronzealder. I grave, hvor bevaringsforholdene for organisk materiale har været gode, først og fremmest egekistegrave, er der fundet kamme skåret ud af ét stykke horn. Pladen foroven på kammene er halvrund og som regel dekoreret med udskårne huller. Der kendes også et mindre antal bronzekamme af samme form, men udsmykket med spiralmønstre i gennembrudt arbejde. Desuden er der et par eksempler på kamme, hvor tænderne har været af horn indsat i et overstykke af bronze. I kvindegravene fra både Egtved og Skrydstrup var hornkammen bundet fast til bæltet.<BR></BODY></HTML>
