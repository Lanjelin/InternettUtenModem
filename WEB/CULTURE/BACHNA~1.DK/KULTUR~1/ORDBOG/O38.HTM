<HTML><HEAD><TITLE>38</TITLE></HEAD>

<BODY BACKGROUND="../IMG/GGGBCK.JPG" tppabs="http://bach.natmus.min.dk/kulturnet/img/gggbck.jpg" BGCOLOR="#F5E6C8" TEXT="#000000">

<B><FONT SIZE=5 COLOR=BF0000>pandesmykke                   </FONT></B><BR><BR>

Tynde, ca. 1 cm brede guldbånd, der formentlig har været anvendt som pandesmykker. De kan være dekoreret med linier og rækker af punkter. I reglen spidser enderne til og afsluttes i en knop, således at smykket har kunnet bindes fast om hovedet med en snor. På ét af båndene er begge enderne rullet op i fire spiraler. Pandesmykkerne er fra begyndelsen af bronzealderen og kendes kun i nogle få eksemplarer, dels fra mandsgrave, dels fundet alene. Smykker af denne type forekommer også i det østlige Centraleuropa, hvor de sandsynligvis er fremstillet.<BR>

</BODY></HTML>

