<HTML><HEAD><TITLE>69</TITLE></HEAD><BODY BACKGROUND="../IMG/GGGBCK.JPG" tppabs="http://bach.natmus.min.dk/kulturnet/img/gggbck.jpg" BGCOLOR="#F5E6C8" TEXT="#000000"><B><FONT SIZE=5 COLOR=BF0000>dragtnål</FONT></B><BR><BR>I begyndelsen af bronzealderen forekommer nogle enkle bronzenåle med rundt eller fladt hoved og et boret hul, således at nålen har kunnet holdes på plads i tøjet ved hjælp af en snor. Der kendes ét eksempel på en sådan nål af guld (Buddinge). Tidligt i bronzealderen videreudvikles denne nåletype til bøjlenålen, som bliver den dominerende nåleform. Dragtnåle af bronze samt af træ findes også i den senere bronzealder, men ikke i noget stort antal. Desuden er der eksempler på, at små bæltetasker af læder er lukket med en bronzenål. Dragtnåle af bronze med et stort hjulformet hoved er en særlig type, som forekommer i en del kvindegrave. De er udbredt i bl.a. Lüneburg-området i det nuværende Tyskland, og måske har disse nåle tilhørt kvinder derfra, som er blevet giftet bort.<BR></BODY></HTML>
