<HTML><HEAD><TITLE>3</TITLE></HEAD><BODY BACKGROUND="../IMG/GGGBCK.JPG" tppabs="http://bach.natmus.min.dk/kulturnet/img/gggbck.jpg" BGCOLOR="#F5E6C8" TEXT="#000000"><B><FONT SIZE=5 COLOR=BF0000>armring</FONT></B><BR><BR>Armringe findes i mange forskellige former i ældre bronzealder og kan være af både guld og bronze. De kan være dannet af en tynd spiraloprullet tråd, af en stang, som kan være vredet eller dekoreret med indpunslede mønstre, eller af et metalbånd, som regel pyntet med riller eller rækker af diskrete mønstre. På både de stang- og båndformede armringe kan enderne være rullet op som spiraler. I den senere del af perioden forekommer en svær manchetformet type med ribbe-dekoration og en kraftig spiralformet armring, der kan være indtil 20-30 cm bred. Armringe findes især i kvindegrave, ofte parvis, dvs. én på hver arm, men kendes også fra mandsgrave og da navnlig af guld. Endelig optræder armringe som offergaver i moserne, gerne sammen med andre smykker.<BR>Se <A HREF="O72.HTM" tppabs="http://bach.natmus.min.dk/kulturnet/ordbog/o72.htm">spiralring</A><BR></BODY></HTML>
