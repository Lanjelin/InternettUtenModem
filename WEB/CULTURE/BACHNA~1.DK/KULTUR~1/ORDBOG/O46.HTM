<HTML><HEAD><TITLE>46</TITLE></HEAD><BODY BACKGROUND="../IMG/GGGBCK.JPG" tppabs="http://bach.natmus.min.dk/kulturnet/img/gggbck.jpg" BGCOLOR="#F5E6C8" TEXT="#000000"><B><FONT SIZE=5 COLOR=BF0000>smykkeplade (tutulus)</FONT></B><BR><BR>Tutulus (flertal: tutuli) er det arkæologiske fagudtryk for en - som oftest - lille smykkeplade af bronze. Der findes to hovedtyper i ældre bronzealder: den ene kegleformet med en spids på midten, den anden med halvkugleformet midtparti. Begge typer er i reglen prydet med fine liniemønstre, dog kan der undertiden være spiraldekoration på de halvkugleformede. På undersiden sidder en øsken eller tværstang til fastgøring på klædedragten. Smykkepladerne har været anvendt af både mænd og kvinder og forekommer i mange grave. I mandsgrave findes normalt 2 stk., der kan have siddet på koftens skulderstropper. I kvindegravene svinger antallet af smykkeplader gerne mellem 2 og 4, men der kan være helt op til 14 eksemplarer i den samme grav. Smykkepladerne synes ikke at have haft nogen praktisk funktion for kvindedragten; de findes undertiden ved bæltestedet og har måske siddet som pynt på det vævede uldbælte. De yngste af smykkepladerne (fra periode III), der kun forekommer i kvindegrave, kan være temmelig store og svære at skelne fra de egentlige bælteplader. Smykkeplader kendes også fra offerfund, hvor de optræder sammen med andre typer smykker.<BR>Se <A HREF="O7.HTM" tppabs="http://bach.natmus.min.dk/kulturnet/ordbog/o7.htm">bælteplade</A><BR></BODY></HTML>
