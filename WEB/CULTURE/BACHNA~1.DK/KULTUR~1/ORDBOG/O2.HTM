<HTML><HEAD><TITLE>2</TITLE></HEAD><BODY BACKGROUND="../IMG/GGGBCK.JPG" tppabs="http://bach.natmus.min.dk/kulturnet/img/gggbck.jpg" BGCOLOR="#F5E6C8" TEXT="#000000"><B><FONT SIZE=5 COLOR=BF0000>amulet</FONT></B><BR><BR>I en del grave fra den ældre bronzealder er der fundet smågenstande uden umiddelbar praktisk betydning, fx træpinde, dyreknogler, forsteninger eller muslingeskaller. Det er nærliggende at opfatte disse sager som amuletter, der skulle beskytte bæreren såvel i livet som i døden. En grav ved Lyngby nord for København (Hvidegaard) indeholdt en lille "troldmandstaske" af læder med en hel samling af sådanne amuletter, bl.a. halen af en sno, kæben af en egernunge, en rovfugleklo, nogle rødder og småsten. I en anden sjællandsk bronzealdergrav (Maglehøj) fandtes en bæltedåse, ligeledes indeholdende småknogler af forskellige dyr, et stykke trækul, en rønnekvist m.m. - måske en troldkvindes rekvisitter?<BR></BODY></HTML>
