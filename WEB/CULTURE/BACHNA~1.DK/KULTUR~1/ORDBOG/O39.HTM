<HTML><HEAD><TITLE>39</TITLE></HEAD>

<BODY BACKGROUND="../IMG/GGGBCK.JPG" tppabs="http://bach.natmus.min.dk/kulturnet/img/gggbck.jpg" BGCOLOR="#F5E6C8" TEXT="#000000">

<B><FONT SIZE=5 COLOR=BF0000>perle</FONT></B><BR><BR>

Perler er ikke særlig almindelige i ældre bronzealder, og når de findes i gravene, er der som oftest kun en enkelt eller nogle få stykker; lange perlekæder kendes slet ikke. Perlerne er næsten altid små, runde og helt enkle, og materialet kan være både glas og rav. Måske har man bevidst fremstillet ravperlerne, så de lignede de fremmede og eksotiske glasperler. Perler af gennemborede dyretænder eller muslingeskaller er meget sjældne. De fleste af glasperlerne er lys- eller mørkeblå, men gul, hvid og grøn farve forekommer også. Glasperlerne synes at være forbeholdt kvinderne, mens ravperler, der er de mest almindelige, har været anvendt af begge køn. Et par enkelte kvindegrave fra den sidste del af ældre bronzealder (periode III) indeholdt så mange glasperler, at det omtrent svarer til størrelsen på et armbånd.<BR>

</BODY></HTML>

