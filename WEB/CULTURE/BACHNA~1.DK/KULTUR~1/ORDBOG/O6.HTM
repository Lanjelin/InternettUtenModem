<HTML><HEAD><TITLE>6</TITLE></HEAD>

<BODY BACKGROUND="../IMG/GGGBCK.JPG" tppabs="http://bach.natmus.min.dk/kulturnet/img/gggbck.jpg" BGCOLOR="#F5E6C8" TEXT="#000000">

<B><FONT SIZE=5 COLOR=BF0000>bæltekrog</FONT></B><BR><BR>

En bæltekrog er en kraftig krog af bronze, der oprindelig har været syet på et læderbælte som lukke. De forekommer i en del mandsgrave fra den ældre bronzealder, men går af brug henimod periodens slutning. De tidligste bæltekroge er ret enkle, evt.  dekoreret med streg-, trekant- og cirkelmønstre. De senere typer afsluttes som regel med en rund plade i den ende, der er modsat krogen. Denne plade er gerne dekoreret med spiralornamenter, og der kan være lagt en harpiksmasse ind i mønstret, så bæltekrogen har skinnet flot. En sjælden gang kan pladen være forsynet med en tynd guldbelægning. I et enkelt tilfælde er der sammen med en bæltekrog fundet et bøjleformet bæltebeslag, der har været syet på i den anden ende af bæltet til en slags hægte-malle-system.<BR>

</BODY></HTML>

