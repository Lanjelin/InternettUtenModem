<title>En mærkedag</title>
<img src="MAHEAD.GIF" tppabs="http://bach.natmus.min.dk/natmus/mabrev/9505-4/mahead.gif">
<h2>En mærkedag</h2>
<hr>
Fredag d. 24. februar fyldte dansk
marinarkæologis nestor og lederen af
Nationalmuseets Marinarkæologiske
Forskningscenter, Ole Crumlin-Pedersen,
tres år. For os medarbejdere på de
tre institutioner i Roskilde, og for de
mange venner, der tog del i festligholdelsen
af dagen, var det en velkommen
lejlighed til at takke Ole for hans imponerende indsats og inspirerende tilstedeværelse
gennem mange års arbejde.
Hvor store frugterne af dette arbejde
efterhånden har vokset sig, viser dette
nummer af Nyhedsbrevet tydeligt.
Artiklen om de spændende og omfattende
udbygningsplaner omkring Vikin
geskibshallen gør det klart, hvor langt
formidlingen af marinarkæologien er
nået, siden de første færgefulde nysgerrige
besøgende blev sejlet ud til Skulde
lev-udgravningen i 1962. Og bladets
eksistens i sig selv og dets baggrund i
etableringen af forskningscenteret er et
udtryk for den vægtige placering, marinarkæologien
har fået i det kulturhistoriske miljø herhjemme og i udlandet.
Et andet, sådant udtryk er den brogede
buket af artikler om marinarkæologien,
som venner og kollegaer valgte at
hædre Ole med i festskriftet Shipshape,
der er omtalt andetsteds i bladet.
  Det er uundgåeligt i denne anledning
at spørge sig selv, hvordan alle disse
mål egentlig er blevet nået? Hvilke
egenskaber må man have, som menneske og leder, for at gøre dette muligt?
Forskningsmæssig dygtighed og evnen
til at begejstre medarbejdere og donatorer
er to indlysende svar, men et tredje
synes lige så vigtigt: Evnen til at give fra
sig, både i form af ledelsesansvar, og i
form af indflydelse på den forskningsmæssige
profil. Ved at overlade ledelsen af først Vikingeskibshallen og
senere Skibshistorisk Laboratorium til andre,
lykkedes det Ole at erstatte den forstening,
der ellers ofte rammer store
organisationer, med vitalitet. Nye, dygtige
folk fik lov til at stå ved roret og har
i høj grad været med til at præge kurs
og samarbejdsformer. Den mangfoldighed
og forskellighed, som derved er
kommet til at præge virksomheden i
Roskilde, er en af de vigtigste årsager til,
at det er så inspirerende et sted at arbejde.
Må det forblive så også i de kommende årtier.
  Ud over at handle om Vikingeskibshallens
udbygning bringer dette nummer af Nyhedsbrevet også den anden
artikel i serien om marinarkæologiske
rekognosceringsmetoder. En ny serie
bliver samtidigt startet under titlen
"Nye, gamle skibsbilleder" med to
artikler, en om en seglstampe fra Roskilde, og en om et nyfundet kalkmaleri
fra Voldby Kirke. Ud over at være værdifulde kilder til de dele af skibene, som
vi sjældent stifter bekendskab med
arkæologisk, er afbildningerne også
udtryk for skibets symbolbetydning i
datidens samfund - et spændende perspektiv, der i begge de nye fund synes
væsentlige for deres fotolkning. Og et
konkret udtryk for bredden i det forskningsfelt, som vi fra institutionerne i
Roskilde forsøger at dække, og som
dette blad gerne skulle formidle et øjebliksbillede fra. God læselyst.
<br>
<p><a href="mailto:jan.bill@natmus.min.dk">Jan Bill</a>

<hr size=4>
<a href="mailto:jorn.sjostrom@natmus.min.dk">Jorn.Sjostrom@natmus.min.dk</a>
<br><i>Copyright &copy 1995 The National Museum of Denmark</i>
<br><i>Last Updated may 5th 1995</i>


