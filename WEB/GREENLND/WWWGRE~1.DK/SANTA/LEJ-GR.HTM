<!DOCTYPE HTML PUBLIC "-//IETF//DTD HTML 3.0//EN" "html.dtd">
<HTML>
<HEAD>
<TITLE>President Mandela: Santa of the Year Award (Greenlandic version)</TITLE>
</HEAD>
<BODY BGCOLOR="#FFFFFF" TEXT="#000080" LINK="#800080" VLINK="#808080" ALINK="#00FF00">
<A NAME="top">









<CENTER><H2>Naalakkersuisut Siulittaasuata Lars Emil Johansen-ip 
ukioq manna Juullip Inuatut nersornaatip 
pisortatigoortumik tunniunneqarnerani oqalugiaataa</H2>
<IMG SRC="GRAFIK/NM-LEJ.GIF" tppabs="http://www.greenland-guide.dk/santa/grafik/nm-lej.gif" WIDTH=250 HEIGHT=153 BORDER=1>
<H3><EM>Ilulissat, Kalaallit Nunaat  - 28. oktober 1995 </EM></H3></CENTER>
<HR>
<EM>Asasakka Juullip Inui<BR>
Asasakka Kalaaleqatikka<BR>
Asasakka Nunarsuarmioqatikka meeqqap nuannaarnissaanik juullillu oqariartuutaanik pingaartitsisut<P></EM>


Assorsuaq nuannaarutigaara Juullip Inuata nalunngisatsitut pavani sermersuatsinni najugallip sinniisuatut ukioq manna Juullip Inuata nersornaataa tunniussinnaagakku.

<P>Siullerpaameersumik ukioq manna "The Santa Claus of Greenland Foundation"-ip juullip anersaava Juullillu Inuata pingaartitai tunaartaralugit nunarsuatsinnut meeqqanut nuannaarutaallunilu iluaqutaasussamik siammaaniarluni taamatut iliuuseqarpoq.

<P>Juulli tassaavoq ilaqutariit katersuuttarfipput, meeqqat nunarsuaq tamakkerlugu qitiutinneqartarfiat. Juullimiuna Juullillu Inua meeqqat piat. Meeqqammi isaanni qillalaartuni juullip qaamanera ikinneqartarpoq.

<P>Taamaammat Juullip Inuata 'Santa Claus of Greenland Foundation' peqqusimavaa nunarsuatsinni meeqqat ajornartorsiortut tamaasa ikiussagai. Meeqqammi nunarsuatta ilaani suli amerlavallaartut ullutsinni atugarissaarfioqisuni allaat angerlarsimaffissaqanngillalluunniit.

<P>'Santa Claus of Greenland Foundation'-ip aalajangersimavaa nersornaasigassat nunarsuatsinni meeqqanut ikiuerusuttuussasut. Nersornaaserneqartut tassaassapput inuup ajunngitsuussusianik upperinnittut inuunermullu asanninneq qanorluunniit atugaqaraluaraanni suli pingaarnerutinneqarsinnaaneranik nammineq inuunermikkut takutikkaat. Soorlu Juullip Inua taamaattoq -  aamma nersornaaserneqartoq ilimagineqassaaq inuuneq atorneqassasoq inoqatit nuannersumik atugaqarnissaat pingaartitaralugu, aammalu nunarsuatsinni meeqqat kiffaanngissuseqarlutik toqqissisimallutillu inuuneqarnissaat ilungersuutissavaa, qanorlunniit ammikkut qalipaateqaraluarpat, sumilluunniit inuunermini aaliangiussaqarluni tunaartaqarlunilu upperisaqaraluarpat.

<P>Nunarsuatsinni taamaattumik inoqarpoq, allanik nallimaneqarani taamatut ilimagisatsinnut ataqqineqartoq tamatsinnit.
<P>Inuk naqisimaneqarsimagaluaqaluni naalliutsitaasimagaluaqaluni ukiorpassuillu paarnaarussaasimagaluarluni suli kiffaanngissusermik inuup ajun-ngissusianik qamuunalu qaamaneqarneranik upperinnittuarsimasoq.

<P>Inuk meeqqanut asannittuunerminik imatut nammineq oqaasii malillugit oqarsimasoq:

<P>"Meeqqat pinnguaqatiginissaat oqaloqatiginissaallu nuannareqaak-
<BR>ka; tamakkumi uannut eqqissinermik annertoorsuarmik tuninsisar-
<BR>put." 
<BR><EM>('Vejen til Frihed', q. 103)</EM>

<P>juullimullu attuumassuteqarluarnera nammineq oqaasiisa ima nassuiarpaat:

<P>"Sapaatisiortarnerput sapaatip akunnerata ingerlanerani pingartit-
<BR>takkatsitulli juulli ukiup ingerlanerani uatsinnut aamma taamaap-
<BR>poq. Oqartussat ullormi tassani taamaallaat inunnut ajunngitsulior-
<P>nermik takutitsisarput. Juulip ulluani qaarusummut kalkinik
<BR>piiaavissuarmukartinneqarneq ajorpugut, mamakujunnguanillu
<BR>pisinissatsinnut periarfissaqartinneqartarpugut. Imatut ileqqorisa-
<BR>mik juullimi nerisinneqarneq ajorpugut, taamaallaat kaffisugarput
<BR>tiitorfimmik ataatsimik ilaqqissinnaatippaat." 
<BR><EM>('Vejen til Frihed', q. 424)</EM>

<P>Asasakka juullip ikinngutai - The Santa Claus of Greenland Foundation sinnerlugu maanna ukior'manna nersornaat inummut, naak ukiuni 28ini naapertuilluanngitsumik paarnaarussaaqqasimagaluarluni  meeqqanut juullimullu asanninnerminik attassiuaannarsimasumut tunniuppara!

<STRONG><P>Sydafrikap pr&aelig;sidentia Nelson Mandela!</STRONG>
<HR>
<P>
<A HREF="#Top">Top of page</A><BR>
<A HREF="SUMMIT.HTM" tppabs="http://www.greenland-guide.dk/santa/summit.htm">Santa Summit introduction and photos</A><BR>
<A HREF="DEFAULT.HTM" tppabs="http://www.greenland-guide.dk/santa/default.htm">Santa Claus Homepage</A><BR>
<A HREF="../DEFAULT.HTM" tppabs="http://www.greenland-guide.dk/default.htm">Greenland Guide Index</A>
<P><P>
<P><CENTER><FONT SIZE=1>&copy; Copyright Greenland Guide & The Santa Claus of Greenland Foundation<BR>
http://www.greenland-guide.dk</FONT></CENTER>

<P>




</BODY>
</HTML>
