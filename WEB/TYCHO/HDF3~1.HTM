<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<h1><center>RUMTELESKOPET OPTAGER BILLEDE AF NYDANNEDE GALAKSER</h1></center>
<center><img src="HDF3.JPG" tppabs="http://www.astro.ku.dk/~lars_c/tbp/jpg/hdf3.jpg"></center><p>


Adskillige hundreder aldrig før sete galakser er synlige i dette "dybeste" billede af universet, man nogensinde har optaget. Ud over de klassiske spiral- og ellipseformede galakser er der en stor variation af andre galakseformer og farver, som alle er vigtige fingerpeg til forståelsen af universets udvikling. Nogle af de viste galakser er måske blevet dannet mindre end 1 milliard år efter det såkaldte "Big Bang", tidspunktet, hvor hele universet opstod i en kæmpeeksplosion.<p>
Kun ganske få forgrundsstjerner i vores egen galakse, Mælkevejen, er synlige og disse er kun fåtallige sammenlignet med det virvar af langt fjernere galakser, som er af næsten 30. størrelsesklasse. Dette er næsten 4 milliarder gange svagere, end hvad der kan ses med det blotte øje. Selv om det viste område af himlen er meget lille, anses det for at være repræsentativt for den typiske fordeling af galakser i rummet, da universet, statistisk set, ser ens ud i alle retninger.<p>
Denne optagelse er sammensat af 276 enkeltoptagelser, foretaget fra den 18/12 til den 28/12, 1995. Optagelserne er foretaget i blåt, rødt og infrarødt lys. Ved at kombinere disse enkeltoptageler til et stort billede, vil astronomerne blive i stand til at udlede afstand, alder og sammensætningen af galakser i området. De blålige objekter indeholder unge stjerner mens de rødlige objekter består af ældre stjerner.
<p>
Henrik Glintborg/TBP<dt>
16/1 1996



<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
