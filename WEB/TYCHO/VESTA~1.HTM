<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<h1><center>Vesta kortlagt
</h1></center>
<center><img src="8D-02.JPG" tppabs="http://www.astro.ku.dk/~lars_c/tbp/jpg/8d-02.jpg"></center><p>

Astronomer har for ganske nylig kastet deres blik på et grovkornet kort over asteroiden 4 Vesta. Kortet er blevet fremstillet takket være optagelser foretaget med Rumteleskopet i forskellige bølgelængder. Vesta, som er den tredjestørste asteroide, er kendt for at besidde lyse og mørke overflademarkeringer. Optagelserne blev foretaget mellem den 28. november og den 1. december 1994. <p>
Billederne viser overfladedetaljer på mindre end 100 kilometer. Området mellem 16 grader syd og 48 grader nord var favorabelt placeret for observationer fra Jorden på det tidspunkt, hvor optagelserne fandt sted. Hele Vesta blev kortlagt ved at fotografere asteroiden, efterhånden som den roterede om sin akse i løbet af 5,5 timer. Vesta er 538 km i diameter.<p>
Det øverste billede viser, at Vestas overflade til forskel fra andre asteroiders er meget varieret med en mørk og en lys halvkugle. Aftegningerne skyldes måske gamle aktiviteter som lavastrømme eller sammenstød, hvor meteorer har sprængt den yderste skal af asteroiden og derved blotlagt underliggende materiale, som måske er mineralet basalt. Det er også fundet i en speciel gruppe af meteoritter kaldet eucritter og diogenitter. Og man antager derfor, at de stammer fra Vesta.
Vesta har også et mørkt, cirkulært område med en diameter på ca. 200 km. Det er blevet foreslået at kalde det for Olbers efter den tyske astronom H.W.M. Olbers, som opdagede Vesta i 1807.<p>
Det nederste billede er et kort i falske farver. Det viser, at hele Vestas overflade er af vulkansk beskaffenhed. Dette antyder, at overfladen tidligere har været flydende, eller at flydende lava fra asteroidens indre engang dækkede Vesta.


<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
