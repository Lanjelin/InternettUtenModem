<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<center><h1>ANDRE AKTIVITETER PÅ PLANETARIET</center></h1>
Kælderplanet på Planetariet rummer, udover VVS-udstyr, sikringsrum og teknikerrum, det store ventilationssystem, som sørger for udskiftning af 40.000 m3 luft i timen.<p>
I stueplanet er det første, som møder den besøgende foyeren med billetsalget. Her findes også STJERNEBUTIKKEN og et auditorium med plads til ca. 45 personer. Mekanisk og elektronisk værksted, maler- og snedkerrum har også hjemme her, og under planetariesalen findes et 380 m2 stort udstillingsareal, kaldet Tychosalen, som rummer en permanent astronomi- og rumfarts-udstilling. Her er det også muligt at få en forfriskning i baren.<p>

De skiftende udstillinger bliver placeret i rundgangen, som omkranser <A HREF="UDSTIL~1.HTM" tppabs="http://www.astro.ku.dk/~lars_c/tbp/udstilling.html">Tychosalen</a>. <p>
Planetariets eneste kikkert er beregnet til at se på Solen, og kaldes en heliostat.
Selve heliostaten er anbragt på taget af lavbygningen og via et spejlsystem kastes billedet af Solen på væggen i rundgangen. Her kan publikum iagttage solpletter og solspektret. Heliostaten vil også være ideel, når man skal iagttage solformørkelser uden risiko for øjenskader. Ydermere vil de mere sjældne Merkur- og Venuspassager, hvor planeterne passerer hen over solskiven, være ideelle at se her.<p>

På 1. sal i lavbygningen ud mod Gl. Kongevej er biblioteket placeret. Biblioteket skal også benyttes til mødeaktiviteter for bl.a. amatørastronomer. Her er endvidere administrationen, computerrum, mørkekammer, forenings- og forlagsvirksomhed placeret. Her findes også restaurant Cassiopeia, som er omtalt andetsteds.


<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
