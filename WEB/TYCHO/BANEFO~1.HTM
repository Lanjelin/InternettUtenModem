<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<h1><center>Baneforhold</h1></center>
<p><center><img src="OUTER.JPG" tppabs="http://www.astro.ku.dk/~lars_c/tbp/jpg/outer.jpg"></center><p>

En planets bane om Solen er en næsten cirkelformet ellipse. Der
er ikke den store forskel på størrelsen af ellipsens storakse og
ellipsens lilleakse. En ellipse har i modsætning til cirklen (et
særligt tilfælde af en ellipse) to brændpunkter.
Kepler's 1. lov.
<p>
En baneellipse har ligeledes to brændpunkter, og Solen befinder
sig i det ene. Det betyder, at en planets mindsteafstand nås, når
den passerer storaksens skæring med ellipsen i den ende af
storaksen, hvor Solen har sin placering. Dette punkt kaldes
Perihelium (det solnærmeste punkt).
<p>
Den største afstand mellem planeten og Solen opnås ved skæringen
mellem storaksen og ellipsen i den modsatte ende af figuren, det
såkaldte Aphelium (det solfjerneste punkt).
<p>
Forskellen mellem disse ekstreme værdier og middelafstanden
kaldes ellipsens eksentricitet. Eksentriciteten kan også
udtrykkes som storaksens længde divideret med længden af
afstanden mellem de to centre.
<p>
I følge Keplers 2. lov overstryger en forbindelseslinie mellem
planeten og Solen lige store arealer i lige store tidsrum. Det
medfører rent geometrisk, at en planet i perihelium må have mere
fart på end i aphelium for at denne lovmæssighed kan overholdes.
Isacc Newton fastslog senere årsagssammenhængen, idet det er den
stærkere tyngdekraft fra Solen ved perihelium, der giver planeten
en større acceleration. Tyngdekraften fra Solen aftager med
kvadratet på afstanden.
<p>
Hvis man har oplysning om en planetbanes middelafstand til Solen
og banen eksentricitet, kan man let udregne den maksimale afstand
(aphelium) og den minimale afstand til Solen (perihelium).
<p>
1) Afstanden til Solen ved Perihelium:  Middelafstanden * (1-e)
<p>
2) Afstanden til Solen ved aphelium: Middelafstanden * (1+e)
<p>
Eksempel:<dt>
Jordens middelafstand til Solen er 149.597.870 km. Jordbanens
eksentricitet er 0,0167
<p>
Jordens afstand til Solen i perihelium: 149.597.870*(1-0,0167) =
147.099.580 km
Jordens afstand til Solen i aphelium: 149.597.870*(1+0,0167) =
152.096.150 km
<p>
Forskellen udgør ca. 5 millioner km. 
<p>
Jorden er iøvrigt nærmest Solen i begyndelsen af januar og
fjernest i begyndelsen af juli.



<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
