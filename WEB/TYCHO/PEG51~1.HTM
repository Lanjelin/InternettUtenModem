<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<h1><center>Planet i Pegasus
</h1></center>
<center><img src="8B-02.JPG" tppabs="http://www.astro.ku.dk/~lars_c/tbp/jpg/8b-02.jpg"></center><p>

Mange astronomer føler sig nu temmelig overbeviste om, at en planet kredser omkring stjernen 51 Pegasi, som er en sollignende stjerne af spektraltype G5, 42 lysår fra Jorden. Adskillige observationer har bekræftet denne opdagelse, foretaget af Michel Mayor og Didier Queloz fra Geneva Observatory i begyndelsen af oktober 1995. Deres observationer viser, at absorptionsliniernes bølgelængder i stjernens spektrum skifter periodisk, hvilket betyder, at stjernens hastighed hen imod og væk fra Jorden skifter, hver gang der er gået 4,2 døgn. Denne hurtige, gentagne slingren antyder, at en planet trækker i 51 Pegasi, og at planeten i givet fald befinder sig ca. 7 millioner km væk fra stjernen - hvilket svarer til omkring 1/20 af Jordens afstand til Solen. Denne lille afstand til stjernen betyder, at planeten må have en overfladetemperatur på ca. 1000 grader celsius, og det er derfor sandsynligvis en klode bestående af jern og klipper.<p>

For at skabe den observerede slingren i stjernens spektrum må der være tale om en planet med mindst halvdelen af planeten Jupiters masse. To amerikanske astronomer, David Latham og Robert Stefanik, har også fundet tegn på en anden mulig planet, hvis bane befinder sig meget længere fra 51 Pegasi - men de mangler endnu at fastlægge en nøjagtig bane og masse for deres planetkandidat.
    <p>
Stjernen 51 Pegasi er af størrelsesklasse 5,5, og den er derfor nem at se i en håndkikkert. Den befinder sig næsten halvvejs mellem stjernerne Alfa- og Beta Pegasi - de to vestlige stjerner i "Den Store Firkant". Stjernens koordinater er: rektascension 22h 57m, deklination +200 46'.
Dette er imidlertid ikke den første observerede planet uden for vores eget Solsystem. To, måske tre planeter kredser omkring en pulsar i stjernebilledet Jomfruen.


<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
