<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<h1><center>RUMTELESKOPET OPDAGER EN KRAFTIG, NATURLIG LASER</h1></center>
<center><img src="LASERILS.JPG" tppabs="http://www.astro.ku.dk/~lars_c/tbp/jpg/laserils.jpg"></center><p>


Billedet viser en kunstners opfattelse af en enorm sky af kosmisk gas, som opfører sig som en naturlig ultraviolet laser nær den gigantiske og ustabile stjerne Eta Carinae, som er en af de mest massive og højenergetiske stjerner i vores egen galakse, Mælkevejen.
Denne superlaser blev opdaget af et team, ledet af Kris Davidson fra University of Minnesota og som inkluderede ni andre deltagere fra USA og Tyskland. Fundet skete under nogle spektroskopiske undersøgelser foretaget med en spektrograf ombord på NASAs Rumteleskop.<p>
Eftersom det er usandsynligt at en enkelt stråle fra denne sky ville blive rettet direkte mod Jorden, konkluderer astronomerne, at adskillige stråler må blive udsendt fra skyen i ale retninger - ligesom strålerne fra en roterende spejlkugle på et diskotek. Den interstellare laser må stamme fra nogle voldsomme, kaotiske udbrud - som på tegningen er illustreret med rødt - fra den lysstærke stjerne.<p>
En laser (forkortelse for Light Amplification by Stimulated Emission of Radiation) danner en intens, sammenhængende stråle af lys, når atomer eller molekyler i gas, flydende eller fast form, tvinger en indtrængende blanding af bølgelængder - eller farver - til at arbejde i én fase på den samme bølgelængde. Selvom en naturlig, infrarød laser blev opdaget i rummet i 1995, er disse meget sjældne og denne nye, ultraviolette laser er aldrig blevet observeret før.
Eta Carinae lyser adskillige millioner gange kraftigere end vores egen Sol og er hundrede gange mere massiv. Dette gør den til en af de mest massive og mest lysstærke stjerner, som man overhovedet har kendskab til. Superstjernen, som befinder sig 8000 lysår borte i stjernebilledet Carina, gennemgik en enorm eksplosion for 150 år siden. Stjernebilledet kan ikke ses fra Danmark.
Til sammenligning ses en rigtig optagelse af Eta Carinae - også foretaget af Rumteleskopet. Billedet er en kombination af tre forskellige optagelser foretaget i rødt, grønt og blåt lys.<p> 
Den svage, røde sky, som omgiver stjernen, er dannet ved den eksplosion, som fandt sted for 150 år siden. Materialet, som bevæger sig med en hastighed af mere end 2,5 millioner km i timen, består for det meste af kvælstof og andre elementer, som blev dannet i den massive stjernes indre og derefter udspyet i det interstellare rum. <p>
Den lysere tågestruktur tættere på stjernen består også af udskudt materiale. I modsætning til den ydre tåge, er dette materiale meget partikelfyldt og reflekterer derfor lyset fra stjernen bedre. De nye data viser, at strukturen består af to "balloner" af materiale, hvor den ene (øverste) bevæger sig i retning mod os og den anden (nederste) i modsat retning. Hver "ballon" er på størrelse med vores solsystem.


<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
