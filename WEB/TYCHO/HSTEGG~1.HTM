<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<h1><center>"Stjernernes livmoder"
eller "Kuvøse for stjerner"
</h1>
<img src="M16FULL.GIF" tppabs="http://www.astro.ku.dk/~lars_c/tbp/gif/M16Full.gif"></center><p>

<p>
<b>- Er det undersøiske koraller, forvredne slotte eller sælsomme
rumvæsener?</b>
 <p>
Det sidste er nok nærmest virkeligheden. Disse besynderlige,
mørke søjler er faktisk ophobninger af koldt, interstellart,
molekylært brint og støv, der netop er grundlaget for dannelsen
af nye stjerner. <dt>
Søjlerne er placeret i centrum af den mægtige gaståge, M16, eller
¥rnetågen, der befinder sig ca. 7000 lysår herfra i
stjernebilledet Serpens (Slangen).<dt>
Som krogede fingre stikker små fremspring flere steder ud af de
mørke, søjleformede skyer. De kan minde om små toppe, der rejser
sig fra gulvet i en underjordisk drypstenshule. 
Tilblivelsen kan måske bedst sammenlignes med dannelsen af de
striber af sand, der på en strand er efterladt i læ af en sten,
mens det omkringliggende, lette sand er blæst bort af vinden.
I dette tilfælde udsættes overfladen af de kosmiske søjler for en
stærk UV-stråling fra en nærliggende stjerne. Den intense
stråling eroderer de tætte skyer af molekylært brint (to atomer
i hvert molekyle) bort fra overfladen i en proces, der kan kaldes
fotofordampning. <dt>
Den ultraviolette stråling oplyser også de ujævne søjlers
overflader og de spøgelsesagtige strømme af gas, der ses koge
bort fra overfladerne. Derved frembringes en dramatisk, visuel
effekt, som fremhæver skyernes tredimensionale natur. Den største
af søjlerne til venstre i billedet er omkring et lysår i
udstrækning fra base til top.<dt>
Den intense UV-stråling blotlægger under erosionen små
kugleformede områder af særlige, stoftætte koncentrationer, der
før var skjult i søjlernes indre. <p><center><img src="M16WF2.GIF" tppabs="http://www.astro.ku.dk/~lars_c/tbp/gif/M16WF2.gif"></center><p>
Disse gas- og stofrige kugler - eller "æg" (EGG fra det engelske
"Evaporation Gaseous Globular") skaber midlertidigt læ for det
lettere, omgivende gas og støv, hvilket resulterer i de
fingerlignende strukturer, som flere steder ses stikke ud fra
overfladen - bl.a. på toppen af den venstre søjle. 
Disse "æg" har længe været under dannelse i søjlernes indre, men
stoppede brat deres vækst, da de blev fritlagt og isoleret fra
det reservoir af materialer, hvorfra de var i færd med at samle
masse.<dt>
Sandsynligvis vil en stjerne snart dukke frem af disse
stofkugler, når fotofordampningen tilintetgør "æggeskallen".
<p>

<b>Bjørn Franck Jørgensen</b>


<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
