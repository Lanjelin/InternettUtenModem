<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<h1><center>FøRSTE NÆROPTAGELSE AF STJERNE</h1></center>
<center><img src="BETELGEU.JPG" tppabs="http://www.astro.ku.dk/~lars_c/tbp/jpg/betelgeu.jpg"></center><p>

Dette er den første direkte optagelse af en stjernes overflade, vores egen sol undtaget, fotograferet af Rumteleskopet. Alpha Orionis, eller Betelgeuse, er er rød supergigant, som markerer skulderen på vinterstjernebilledet Orion. Stjernen er så stor, at den ville nå ud over planeten Jupiters bane, hvis den blev placeret i centrum af vores solsystem.<P>
Billedet viser en enorm ultraviolet atmosfære med et mystisk, hvidt område på stjernens overflade. Dette er 10 gange større end Jordens diameter og mere end 2000 grader Kelvin varmere end stjernens øvrige overflade.<p>
Samtidig antyder optagelsen også, at en helt ny type fysisk fænomen indvirker på atmosfæren på nogle stjerner. Yderligere observationer vil være nødvendige for at give astronomerne en forståelse af, om dette hvide område har en sammenhæng med de nyligt observerede svingninger i stjernen, eller om det bevæger sig systematisk på stjernens overflade, fastholdt af kraftige magnetfelter.<p>
Rumteleskopet er altså i stand til at fotografere Betelgeuses overflade, selv om stjernens tilsyneladende størrelse er 20.000 gange mindre end fuldmånens tilsyneladende størrelse på himlen. Dette svarer til at kunne observere forlygterne på en bil, som befinder sig næsten 10.000 km borte.<P>
Observationerne blev foretaget af Andrea Dupree fra Harvard-Smithsonian Center for Astrophysics i Cambridge, USA og Ronald Gilliland fra Space Telescope Science Institute i Baltimore, USA.
<P>
Henrik Glintborg/TBP<DT>
16/1 1996



<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
