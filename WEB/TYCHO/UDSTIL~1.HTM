<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<center><h1>Tycho Brahe Planetariums & Omnimaxteaters udstilling om generel astronomi</h1></center>
I Planetariets stueetage findes et 380 m2 stort udstillingsareal, Tychosalen, som rummer en permanent astronomi- og rumfartsudstilling. Her er opbygget mange udstillingsenheder, hvoraf en stor del er af den aktiviserende form.
Fra loftet er ophængt modeller af de ni planeter i solsystemet. En gul neoncirkel angiver solens størrelse, så den besøgende får en fornemmelse af størrelsesforholdet.<p>
Ved at dreje på et håndtag kan en kopi af den danske astronom Ole Rømers planetmaskine aktiveres og den nordlige stjernehimmel lader sig observere under et "miniplanetarium", hvor man ved at trykke på en knap kan "highlighte" de astronomiske konstellationer. <p>
I en montre kan en månesten, hjembragt fra Apollo 16, beses. Stenen er iøvrigt det største stykke månesten udstillet udenfor USA.
Den tungeste genstand i Tychosalen er imidlertid et 650 kg tungt stykke af en stor jernmeteorit, fundet i 1963 på Nordgrønland. <p>
På en vægt kan den besøgende få en fornemmelse af tyngdekraftens betydning, hvor meget man ville veje på Månen, i rummet, på kæmpeplaneten Jupiter og ens jordiske vægt.<p>
En computer viser den aktuelle stjernehimmel med planeterne på deres rette pladser. <p>
Overalt i udstillingen er ophængt store transparenter med nye optagelser af astronomiske objekter. <p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
