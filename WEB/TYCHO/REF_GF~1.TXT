Referat af årsmødet d. 24/9.

Dagsorden:

1. Valg af ordstyrer og referent.

2. Godkendelse af dagsorden.

3. Formandens beretning.

4. Foreningens fremtid.

5. Årsregnskab ved kassereren.

6. Vedtægtsændringer.
	Forslag til vedtægtsændringer skal være bestyrelsen i hænde
	senest 7 dage før mødet.

7. Valg af ny bestyrelse.
	Opstillere skal meddele bestyrelsen om deres intentioner senest
	7 dage før mødet.

8. Valg af revisorer.

9. Udvalg & kontaktpersoner.

10. Evt. & Kage.

ad. 1

Jakob Grove blev valgt som ordstyrer og Bjarne R. Jørgensen som
referent.

ad. 2 

Det blev diskuteret om det kunne passe at man skulle stille op 7 dage
før mødet.
Det blev foreslået at kagen skulle spises undervejs, hvilket blev
vedtaget med overvældende flertal.

ad. 3

Formandendes beretning er at læse på opslagstavlen og på: 

http://www.astro.ku.dk/asf/diverse/beretning_96.ps


ad. 4

Lisbeth lagde ud med at sige, at der skulle flere i udvalgene, og mere 
vekselvirkning mellem bestyrelsen og medlemmerne, da det altid er de
samme personner der er aktive.

Til det svarede Lars F., at der ikke kommer nogen respons fra 
medlemmerne, når bestyrelsen kontakter medlemmerne (jfr.
udsmykningsudvalget).

Bo sagde at foreningen sagtens kunne fortsætte i den nuværende form
sålænge nogen gør noget. 

Lars C. mente, at foreningen har opnået meget selv om ikke alt gik
igennem, hvis 80% af det gode ideer lykkes er det også godt.

Angående udsmykningen var der blevet bevilget penge til det gennem AO's
bestyrelse.

Lars C foreslog, at forskningsresultater fra nogle af forskerne kom op
at hænge, f.eks. nogle af Åkes plots.

Lars F. sagde, at der skal ske en fornyelse eller er det ikke sikkert,
at det kan køre.

Lisbeth opfordrede de nye medlemmer til at være med, hvis de ikke laver
noget ender det med at være speciale studerende der laver det hele, og
så bliver de færdige. Der skal nye medlemmer med.

Bjarne spurgte, om vi aktivt skulle kontakte de nye medlemmer.

Kirsten spurgte, hvorfor der var så få tilstede? -særligt nye medlemmer.

Bo foreslog, at vi kunne lave et nyhedsbrev der kan sendes ud med jævne
mellemrum.

Lars C. mente, at de fleste nok er interesserede, men at de skal
kontaktes først. 

Lisbeth foreslog, at sekretæren kunne sende nyheder ud efter møder.
Derudover sagde hun at det kan være svært at kontakte folk personligt.

Lars F. foreslog, at nye medlemmer kan tilknyttes en gruppe.

Bo sagde, at nye medlemmer måske ikke er så entusiastiske, folk kan nok
tvinges ind i en gruppe, med det virker nok ikke.

Arne pointerede, at mange medlemmer ikke vidste at der var årsmøde 
i dag.

Til det svarede Lisbeth, at de ikke har hørt efter, at de måske ikke ved
hvor opslagstavlerne er og ikke bruger e-mail så meget.

Jacob spurgte, om vi havde opslagstavler.

Hertil svarede Kirsten, at vi har opslagstavler ved 071, og har haft på 
Sukkenes Bro.

Lisbeth sagde at den på Sukkenes Bro er blevet bortrationaliseret, og
hun foreslog at vi lavede et indrammet område på opslagstavlen ved 071.

Morten sagde, at det kun er 3. år og op efter der kommer der, 
1. & 2. års studerende er ikke på Rockefeller så meget.

Lisbeth sagde, at vi også skal tænke på, hvem der har interesse i
foreningen, og hun foreslog at vi lavede reklame på opslagstavlerne.

ad. 5

Årsregnskabet for Astronomisk Studenterforening pr. 31. august 1996:

Indtægter

Art		Kontonr			Beløb(Dkk)

Kontingent	101			1200,00
Grillfest	112			1889,00

Indtægter ialt				3089,00		3089,00


Udgifter

Kontorvarer	201			 116,85

Seminarer mv.	210			  68,25

Grillfest	212			2031,85

Udgifter ialt				2216,95		2216,95


Balance							 875,05


Beholdning

Bank					 430,20

Kasse					 442,00

Ialt					 872,20		 872,20


Regnskabet blev godkendt af revisorene Rene & Thommy.
Årsregnskabet kan ses hos kasseren

ad. 6

Der var to foreslag:

Forslag 1:

Paragraf 3 : Forslag til kandidater ... 7 dage før årsmødet.

ændres til:

Forslag til kandidater til formand, kasserer og sekretær skal være 
bestyrelsen i hænde senest 7 dage før årsmødet, øvrige kandidater og
forslag til behandling kan fremsættes ved årsmødet.

Forslag 2:

Paragraf 3 : ...  7 dage før årsmødet.

ændres til:

... senest på selve årsmødet.

Der var en længere diskussion om rekursionsproblemet ved 
vedtægtsændringer.

Det blev vedtaget at vi først stemmer om det mest vidtgående foreslag
først.

Forslag 2: For: 11		Ialt: 17  ikke vedtaget.

Forslag 1: For: 12		Ialt: 18 hvilket er mere en 2/3 
				      dvs. vedtaget.

Kontingentet blev fastlagt til 30 kr/år.

ad. 7

Der blev valgt:

	Formand:	Kirsten
	Kasserer:	Lisbeth
	Sekretær:	Bjarne
	Meninge:	Brian Lindgren
			Michael Cramer
			Thomas Greve

ad. 8

Revisorer er igen Rene & Thommy.

ad. 9

Der blev valgt:

	Bar:	Lars F, Ossi

	Fest:	Lars C, Ossi, Sune

	Tur:	Lisbeth, Margit, Jakob, John

	Foto:	Cramer, Franz

	NeST:	Bo, Lars C, Margit, Kirsten, Lars B, Eva, Brian, Morten,
		Thomas, Cramer, Arne, Bjarne		

	Seminar:John, Kirsten, Thommy

	Web:	Bo, Bjarne, Brian

	Bord:	Lisbeth

	Logo:	gruppen er færdig, og opløses.

	Kaffe: Søren.

	Udsmykning: Thommy & Cramer

ad. 10

Kirsten foreslog, at vi afholder er info møde om overbygningen.

Til det svarede Lisbeth, at det var en god ide, men info om hvad? ASF,
Astronomi eller Rockefeller.

Kirsten sagde, at vi kunne give en kort oversigt på hytteturen.

Thomas sagde, at det var en god ide!

Lisbeth foreslog, at vi kunne informere alle på A1.1

Kirsten foreslog, at vi fik nogle folk sammen incl. nogle nye, der
kunne snakke om hvad folk vi vide.

Arne mente, at det skulle arrangeres med studielederen og 
studievejlederen.

Lisbeth foreslog, at det blev taget op på næste bestyrelsesmøde.
Derudover sagde hun, at hvert udvalg skal have en kontakt person til
bestyrelsen, så bestyrelsen ved, hvad der sker. Dette skulle også 
diskuteres på næste bestyrelsesmøde.

Bo ville godt takke den afgående bestyrelse for et godt år.

Mogens ville godt høre, hvordan indkaldelsen foregik, da han først fik
besked et par minutter før mødet.

Lisbeth svarede, at der var blevet ophængt indkaldelse, der var sendt
e-mail\ og det var blevet sendt ud over NBI news.

Bjarne sagde at der var nogle problemmer med mailing listen.

Herefter sluttede mødet.
