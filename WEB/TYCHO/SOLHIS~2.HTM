<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<h1><center>Lidt historie</h1></center>
<p><center><img src="FLAT.JPG" tppabs="http://www.astro.ku.dk/~lars_c/tbp/jpg/flat.jpg"></center><p>
Mennesket har gennem årtusinder søgt en god forklaring og
beskrivelse af planeternes bevægelse på himlen. Fra at være noget
guddommeligt - eller noget symbolsk nåede man i Europa i 1600-
tallet frem til den erkendelse, at de lysende, vandrende prikker
på himlen, hverken var mystisk eller gudernes måde at gøre sig
synlige på, men var faktiske himmellegemer med en fysisk
tilstedeværelse. <p>
Man konstaterede endvidere, at ikke alt kredsede om Jorden, og at
Jorden måske blot var en planet som alle de andre.
Planetsystemets udforskning ændrede i dette århundrede
menneskehedens syn på sin omverden. Fra et geocentrisk
verdensbillede med Jorden i centrum af al ting - til det
heliocentriske ændredes med et slag vores verdenssyn på mange
andre ting. Også på områder, der ikke har med naturvidenskaben at
gøre.<p>
Det var Ptolemæus, der i det 2. århundrede beskrev det
geocentriske verdensbillede. Et verdensbilleder, der overlevede
i mere end 1400 år, og som havde afgørende indflydelse på vores
religion og sikrede f.eks. astrologien en vis logik. Da den
polske astronom Nicolaus Copernicus (1473-1543) ved sin død
publiserede sit heliocentriske eller solcentrerede
verdensbillede, faldt en hel række uafklarede spørgsmål smukt på
plads. De mærkelige retrograde (baglæns) bevægelser, som
planeterne på himlen udførte, kunne på simpel vis forklares ved
en overhalingseffekt, når vi ombord på Jorden bevæger os i
forhold til den planets bevægelse, som vi observerer. Disse
sløjfer på himlen var ikke reelle men kun tilsyneladende.
<p><center><img src="GALILEO.JPG" tppabs="http://www.astro.ku.dk/~lars_c/tbp/jpg/galileo.jpg"></center><p>

<h3><center>De første kikkertobservationer</h3></center>
Den italienske videnskabsmand Galileo Galilei (1564-1643) var den
første, der rettede en kikkert mod himlens objekter. Hans
observationer understøttede den copernikanske teori med vigtige
data. <p>
Synet af bjerge og kratere på Månen og de udstrakte mørke
lavasletter, så vel som solpletter og deres bevægelse overbeviste
Galileo om, at himlen ikke var guddommelig perfekt og
uforanderlig. Hans opdagelse af, at fire store måner kredsede om
Jupiter, fortalte ham, at Jorden ikke var centrum for alle
himlens bevægelser.<p>
Kirkens stærke position fik ham dog til at afsværge denne viden,
og de næste 350 diskuterede videnskabsmænd, teologer og
historikere om på hvilken måde, man atter kunne samle videnskab
og religion i et "holistisk" verdensbillede, indtil kirken
langsomt måtte akceptere og omgøre den berømte kendelse fra 1616
og anerkende Galileo i 1992.<p>
Den tyske astronom Johannes Kepler (1571-1630) udarbejdede en
simpel og præcis beskrivelse af planeternes bevægelser på
grundlag af Tycho Brahe's mere end 20 årige observationsprogram,
der med stor præcision bestemte stjerners og planeters
positioner.
<p>
Kepler udarbejde tre love for planeternes bevægelser:
<p>
1) Alle planeter bevæger sig om Solen i ellipseformede baner med
Solen i ellipsens ene brændpunkt.
<p>2) En hver planet bevæger sig i sin bane, så en tænkt linie fra
Solen til planeten overskrider lige store arealer i lige store
tidsrum.
<p>3) Forholdet mellem kvadraterne på to planeters omløbstid er
magen til forholdet mellem deres middelafstand til Solen i tredie
potens (d<sup>3</sup> = p<sup>2</sup>).


<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
