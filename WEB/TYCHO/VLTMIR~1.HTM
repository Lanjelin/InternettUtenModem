<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<h1><center>Lys forude for kæmpeteleskop
</h1></center>
<center><img src="8C-02.JPG" tppabs="http://www.astro.ku.dk/~lars_c/tbp/jpg/8c-02.jpg"></center><p>

<h3>Astronomer får fred med chilensk admiralfamilie</h3>

Omsider ser der nu ud til at være opnået ro om europæisk astronomis kommende flagskib, VLT (Very Large Telescope), som er under opførelse på ørkenbjerget Paranal i det nordlige Chile, og som efter planen bliver verdens største teleskop i begyndelsen af  næste århundrede.
Den danske astronom Richard West fra ESOs hovedsæde i München kommenterer situationen således: "Lige nu har vi det her på samme måde, som jeg tror, cykelrytterne må føle det, når de påbegynder nedkørslen under en bjergetape i Alperne!"

<h3>Stor lettelse</h3>
Efter temmelig lang tids bryderier med bl.a. et påtvunget, meget generende og temmelig kostbart byggestop opleves det ganske enkelt som en enorm lettelse for astronomerne, at der nu endelig er opnået enighed mellem den chilenske regering og efterkommerne af en chilensk admiral om rettighederne til den bjergtop, hvor VLT opføres. Et kompensationsbeløb på 6-7 millioner dollars til den chilenske familie er nok det mest kvalificerede gæt, der findes, på, hvad det har været nødvendigt for den chilenske regering at slippe for at opnå en løsning.
Samtidig med den opnåede ro på denne front er der desuden udsigt til, at en ny aftale mellem ESO og den chilenske regering bliver godkendt af det chilenske parlament i løbet af meget kort tid. Det afgørende nye i denne aftale består i, at chilenske astronomer - gerne i samarbejde med europæiske kolleger - for fremtiden skal have adgang til alle ESOs teleskoper i 10 procent af den tilgængelige observationstid. "Det skal nok vise sig at være en fin hjælp til at fremme bestræbelserne på samarbejde med de chilenske astronomer", pointerer Richard West og tilføjer: "Mange europæiske astronomer vil utvivlsomt føle en stor tilskyndelse til at få en chilensk astronom med på et projekt for på denne måde at sikre sig del i den stærkt eftertragtede og ret knappe observationstid."

<h3>Jordskælv</h3>
Som om det ikke var nok med alle de menneskeskabte problemer, blev området omkring den nærliggende havneby, Antofagasta, her sidst på sommeren tillige ramt af et temmelig kraftigt jordskælv med en styrke på 7,8 på Richter-skalaen. Tre mennesker omkom, og 130 huse blev beskadiget. Også Paranalbjerget blev udsat for rystelser. Men den indbyggede jordskælvssikring virkede her helt efter hensigten, og der opstod kun få, ubetydelige skader. 
Som en velkommen solidaritetshandling over for lokalsamfundet besluttede ESOs Råd umiddelbart efter at give 100.000 D-Mark til genopbygning efter ødelæggelserne i Antofagasta. Beløbet blev overrakt til de lokale myndigheder den 7. august.

<h3>Første spejl klar</h3>
Konstruktionsarbejdet på Paranalbjerget skrider fint frem, og tilbage i Europa står nu samtidig det første af VLT'ens fire helt ens teleskopspejle - hver på 8,2 meter i diameter - klar og færdigt til overdragelse fra slibefabrikken lige uden for Paris. Richard West fortæller, at det allerede nu kan fastslås, at spejlets nøjagtighed mere end lever op til de i forvejen meget strenge kvalitetskrav.
I løbet af godt en måneds tid vil spejlet blive installeret i selve kikkertkonstruktionen, der til den tid står færdig i Milano. Herfra fragtes det så efter endt kontrolarbejde videre med skib til Chile. "Vi er med andre ord nået dertil, at vi nu ikke bare har et projekt. Nu har vi så store dele af det færdigt, at jeg omsider godt tør påstå, at VLT'en kommer op at stå - og det endda med en meget rimelig tidsplan," slutter en usædvanlig glad og optimistisk Richard West.


<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
