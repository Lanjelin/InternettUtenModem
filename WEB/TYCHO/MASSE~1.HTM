<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<h1><center>Opgave: Lidt om vægt, masse og tyngdekraft</h1></center>
<p><center><img src="Pending_relink" tppabs="http://www.astro.ku.dk/~lars_c/tbp/jpg/.jpg"></center><p>


Selvom vi i daglig tale som en selvfølge bruger betegnelsen vægt,
er det ikke helt klart, hvad der menes. Når vi træder op på en
badevægt, måler vi tyngdekraftens træk i vores krop, fordi
tyngdekraften presser den fjeder sammen, der giver udslaget på
badevægten. Selvom der måtte stå "kg" (kilogram) på badevægtens
skala, er det ikke det, man måler. Man måler den kraft Jorden
trækker kroppen nedad med og en kraft måles i f.eks. kraftenheden
Newton. Vægt er således et begreb, der kan sammenlignes med en
kraft og ikke med hvor meget, man indeholder af stof.

<h3><center>Masse</h3></center>
Stofindholdet i kroppen er måske snarere det, vi kommer til at
tænke på, når talen drejer sig om "...hvor meget man vejer?".
Stofindhold er det samme som begrebet masse, og det måles i gram
eller kilogram. Det er en størrelse, der er uafhængig af, hvor
stor tyngdekraften er på det sted, man opholder sig.
<p>
På Jordens overflade vil en mand, der står i en stue mærke
tyngdekraften, som føddernes pres mod gulvet. Når han stiger op
på badevægten, presser tyngdekraften fjederen på badevægten, så
skalaen viser en værdi. Hvis en person, der har en masse på 72
kg, stiller sig på badevægten, vil skalaen drejer sig et bestemt
stykke. Det sted på skalaen, der kommer frem, når skalaen er i ro
er markeret med værdien 72 kg. På den måde ledes vi til tro, at
en badevægt vejer mandens vægt på 72 kg.
<p>
<h3><center>En badevægt på Månen</h3></center>
Hvis vi tog en sådan badevægt med til Månen, hvor tyngdekraften
er 1/6, vil badevægten vise 1/6 af 72 kg - altså 12 kg. Men det
kan jo ikke passe. Den samme person har jo ikke tabt sig, fordi
han er flyttet til Månen. Tyngdekraften, der virker på personen,
er derimod 6 gange så svag, og den kan kun presse skalaen op til
12 kg. 
<p>
Vi blander med andre ord to begreber sammen. Masse og tyngde. En
vægt er et redskab, en badevægt, en skålvægt, en håndvægt
el.lign.
<p>
Masse: Stofindhold måles f.eks. i gram eller kilogram. Et
kilogramslod har en masse på et kilogram - uanset hvor i
verdensrummet, det befinder sig.
<p>
Tyngde: Tyngdekraftens træk i et kilogramslod er ca. 10 Newton på
Jordens overflade men kun 1/6 (1,6 Newton) på Månen. 
<p>
Men selvom loddet er vægtløst (kan ikke vejes), fordi ingen
tyndekraft virker på det, indeholder det stadig ét kilogram
masse. Den samme virkning kan opnås ved at give efter for
tyngdekraften, f.eks. ved at lade loddet falde frit. Hvis en
badevægt fulgte med i faldet, ville den ikke kunne måle noget,
selvom loddet stadig indeholder ét kilogram stof.
Astronauterne er vægtløse, fordi de falder rundt om Jorden. Deres
faldbane bøjer ind mod Jorden, men Jordens krumning passer til
faldbanens afbøjning, og de kommer ikke nærmere Jordens
overflade.
<p>


<h3><center>Hvad vejer jeg på en fremmed planet?</h3></center>
Når vi taler om vægt, mener vi i denne forbindelse, hvor meget
tyndekraften trækker i os (læs evt. emnekort xx). Planeter er
store legemer med meget store masser (meget stofindhold).
<p>
Det er bestemt at to faktorer:<p>

<p>1) Planetens masse
2) Planetens radius
<p>
1) Desto tungere en planet er, jo større tyndekraft påvirker den
sine omgivelser med. Forholdet er ligefrem propotionalt, hvilket
vil sige, at tyngdekraften er dobbelt så stor, hvis planetens
masse er dobbelt så stor.
<p>
2) Desto større en planet er (uden at massen ændrer sig), jo
svagere bliver tyndekraften på planetens overflade. Udtrykt mere
præcist kan man sige, at tyngdekraften aftager med kvadratet på
afstanden fra planetens centrum. Det vil sige, at tyndekraften er
omvendt proportional med afstanden i anden potens. Den er faldet
til 1/4, hvis afstanden fra planetens centrum fordobles - og til
1/9 hvis afstanden fra centrum forøges tre gange.

<p>
Eksempel: En astronaut, der på Jorden har en masse (vejer) på 80
kg, flyver til Månen. Han vil gerne vide, hvor meget kan vil veje
på Månens overflade. Massen er naturligvis den samme, men hvordan
vi han føle Månens tyngdekraft.<p>
Månens radius er 1734 km og dens masse er 7,35*10<sup>22</sup> kg.  
Jordens radius er 6378 km og dens masse er 5,97*10<sup>24</sup> kg.
<p>
<pre>
                             7,35*10<sup>22</sup> * (6378)<sup>2</sup> 
Astronautens vægt =  80 * -------------------------  *  13,3 kg
                             5,97*10<sup>24</sup> * (1734)<sup>2</sup>
</pre>
<p>
1) Hvad vejer du på Mars?
<p>

2) Hvad vejer du på Jupiter?
<p>
3) Hvad vejer du på overfladen af en asteroide, hvis
middeldiameter måler 16 km? 
Asteroiden består af materiale, som vejer 3,5 tons pr.
kubikmeter.
Rumfanget af en kugle udregnes som: 4/3*r<sup>3</sup>*pi 



<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
