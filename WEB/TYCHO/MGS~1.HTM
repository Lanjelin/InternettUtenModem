<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<h1><center>Mars Global Surveyor
</h1></center>
<center><img src="MGSO.JPG" tppabs="http://www.astro.ku.dk/~lars_c/tbp/jpg/mgso.jpg"></center><p>
<h3>Turens forl&oslash;b</h3>

<b>MGS</b> blev opsendt den 7. november 1996 med en Delta-2 raket fra Kennedy
Space Center, Cape Canaveral i Florida. 48 timer efter
opsendelsen havde Surveyors ATTITUDE controlsystem held til at
lokalisere og låse sig fast på de planlagte referencestjerner.
Disse fjerne stjerner tjener som faste referencepunkter og g&oslash;r
det muligt for sonden at fastslå sin position og orientering i
rummet i forhold til Jorden og Solen.<p>

<b>24 timer</b> senere gav jordkontrollen ordre til at affyre de
raketter, der bragte sonden ind i en langsom rotation omkring en
akse, der g&oslash;r det muligt at holde parabolantennen 60° fra Solen
i retning af Jorden. Rotationen er meget langsom - kun 1
omdrejning på 100 minutter. Denne situation fastholdes til den 6.
januar 1997. Derefter gav kontrolcentret ordre til at returnere de helbreds-
oplysninger, som computeren havde lagret under selve opsendelsen
og dagene efter.  
Det er blevet klart, at det ene solpanel mangler 18-20° i at være
foldet helt ud.<p>

<b>Fredag</b> den 15. november fors&oslash;gte man at presse solpanelerne, der
hænger skråt bagud i en vinkel på 28° helt i bund til de når 30°
- hvilket svarer til "hard stop", for på denne måde at slingre
panelerne for at de kan l&oslash;se sig op i det ene knæled, der stadig
mangler en smule for at åbne sig helt. På det tidspunkt var
Surveyor knap 2 millioner km fra Jorden og fjernede sig med en
fart af 3,2 km/sek. Solpanelerne genererer en effekt på 1100
Watt, men sonden beh&oslash;ver kun 360 Watt.
<p>

<b>Den 21. november</b> gennemf&oslash;rtes TCM-1 (f&oslash;rste Trajectory Correction
Maneuver), den f&oslash;rste af de tre planlagte kurskorrektioner på vej
mod Mars. Afstanden var 4,3 millioner km og farten 3,11 km/s.
Instrument-test blev gennemf&oslash;rt frem til den 26. november. <p>
<b>Den 15. og 16. december</b> udf&oslash;rtes flere "rystetests" for at m&aring;le
effekten p&aring; det ene u-udfoldede solpanel. Solpanelet mangler 20.5 grader
i at v&aelig;re helt udfoldet. Man mener, at der er br&aelig;kket et stykke af
udfoldelses-mekanismen, som efterf&oslash;lgende har sat sig fast, og nu
forhindrer panelet i at folde sig helt ud. 
<p>
<b>Ugen op til fredag den 10. januar</b><dt>
En drejning p&aring; 60 grader blev gennemf&oslash;rt, og kan nu anvende
den store kraftige antenne til kommunikation med Jorden.<dt>
Man tror nu at &aring;rsagen til at det ene solpanel ikke har foldet sig helt ud, er at
en d&aelig;mper-arm br&aelig;kkede kort efter starten, og har sat sig fast i 
panelets h&aelig;ngsel.<dt>
Flere rystetests er planlagt i n&aelig;ste uge, hvor ogs&aring; kameraet
skal testes. MGS er 14.79 millioner km  fra Jorden og rejser med en hastighed af
31 km/s. Den vil n&aring; Mars den 12/9. Alle systemer fungerer fuldt tilfredsstillende.<p>
<b>Status pr. 31/1:</b> Efter 85 dages flyvning er sonden 19.3 millioner kilometer 
fra Jorden og 116.5 millioner kilometer fra Mars. Den bevæger sig med en 
hastighed af 29.8 km/s og vil nå Mars den 12/9. Alle systemer er fortsat i 
fremragende tilstand. Forskellige tests er blevet gennemført i de sidste 
uger og alle er 
faldet positivt ud. 
<p>
Stjernekameraet er blevet varmet igennem for at bevare dets fokus
på den lange færd gennem det kolde interplanetariske rum. I de næste uger
vil kameraet tage billeder af stjernerne for at kunne fokusere det bedst muligt.
Opvarmningen har kun varet 6 dage mod de 60 dage som man havde 
forventet før starten.

<p>
<hr>
<p>
<h2>Mars  Surveyor</h2>
<i>Af Bjørn Franck Jørgensen</i>
 <p>
<b>I "Aktuel Astronomi" har vi nogle gange beskæftiget os med rumsonden Pathfinder, der efter planen skal opsendes i december 1996 og lande på Mars i juli 1997, og hvor der også er et dansk eksperiment med. Projektet er et led i NASAs Discovery program, der, hvis den første mission bliver en succes, efterfølges af en hel flåde af lignende rumsonder. De landsættes jævnt fordelt på Marsoverfladen, hvor de skal danne et net af meteorologiske og geologiske målestationer, som løbende vil give forskerne viden om forholdene på den røde planet.</b>

<h3>Surveyor-projektet 
tager form</h3>
NASA har gennem nogle år også arbejdet med et andet Marsprojekt, det såkaldte "Mars Surveyor Program". I november 1996 blev den første sonde opsendt; "Mars Global Surveyor Orbiter". 
I december 1998 og i januar 1999 opsendes henholdsvis "1998 Mars Surveyor Orbiter" og "1998 Mars Surveyor Lander". Dette projekt vil muliggøre detaljerede undersøgelser af planetens atmosfære, klimaet, meteorologien og de mere flygtige bestanddele på planetens overflade, såsom vandis og frossen kuldioxid. <p>
"Mars Surveyor Lander" vil, som den første rumsonde overhovedet, blive sendt til én af Mars' poler, hvor den skal landsættes i et terræn, der indeholder skiftende lag af støvfyldt is. Ved at undersøge disse lag i isen regner man med at kunne aflæse planetens klimatiske historie. Lagene indeholder formentlig nøglen til en beskrivelse af periodiske udsving i klim&aelig;t over hundreder og måske endda tusinder af år. I øvrigt ligger Marsbanen sådan, at denne lejlighed er den eneste, der giver os mulighed for at sende en sonde til polområdet inden for dette årti.
<p>
<h3>Russisk laserudstyr med Surveyor til Mars</h3>
Når den amerikanske rumsonde sendes af sted i januar 1999, er der et russisk udviklet instrument med. Den lille 1 kg tunge lasermåler skal registrere mængden af støvpartikler og andre elementer i de allernederste dele af Marsatmosfæren.
Lasermåleren er monteret på toppen af landeren og har her en fin udsigt til Marshimlen. Korte pulser sendes op i luften, og instrumentet registrerer det spredte lys, der reflekteres fra atmosfærens bestanddele. Det kunne sammenlignes med den oplevelse, en chauffør har, når han iagttager den oplyste dis i bilens lyskegler. Instrumentet kan også operere i en mere passiv tilstand, hvor det spredte sollys om dagen i stedet er energikilden.

<h3>Superkamer&aelig;r</h3>
Landeren har et specialkamera med om bord: Det er udviklet hos Malin Space Science Systems Inc. (MSSSI). Dette kamera sidder under landingsmodulet og er rettet nedad. Det aktiveres 10 sekunder efter, at bremsefaldskærmen er foldet ud - formentlig i en højde af 8 km over den isdækkede Marsoverflade. Billederne skal danne et sammenhængende arkiv af informationer omkring landingsområdet og koordineres med de billeder, som Mars Orbiter vil tage af samme område. <p>
Efter landingen føres et andet kamera til vejrs på en mast. Det er et stereokamera, der skal fotografere de nærmeste omgivelser i 3-D. Desuden medbringer landeren en 2 meter lang robotarm, der kan grave i overfladen og føre materialeprøver til en varmeovn med indbygget gasdetektor for at kunne bestemme forholdet mellem vanddamp og kuldioxid. Den meteorologiske station er også monteret på en mast, hvorfra den skal registrere atmosfærens tryk, temperatur og vinde. I de første tre måneder efter landingen skal robotarmen forsøge at grave en dyb rende i den isede overflade. Når arbejdet er færdigt, sænker man et lille kamera ned i renden for at tage nærbilleder af særligt interessante lagdelinger. Alle disse instrumenter vejer tilsammen kun 17 kg.<p>
Som man kender det fra Grand Canyon i USA og fra Stevns Klint i Danmark, vil disse lagdelinger formentlig også udgøre en kronologisk optegnelse over Mars' klimatiske historie og fortælle os mere om, hvorfor planeten i fortiden har gennemlevet fugtige perioder i modsætning til den meget tørre periode, som Mars er inde i nu. 

<h3>1998 Mars Surveyor 
Orbiter</h3>
Den anden del af projektet, "1998 Mars Surveyor Orbiter", skal opsendes en måned før landeren, nemlig i december 1998. Også her er russerne med, idet de skal levere de optiske dele til et af Orbiters instrumenter - det såkaldte PMIRR (Pressure Modulator Infrared Radiometer), der skal måle temperaturprofilen i Marsatmosfæren og registrere tilstedeværelsen af evt. vanddamp og støv.  <p>
Et særligt avanceret farvekamera er også udviklet hos MSSSI. Det vejer kun 1 kg og er således 20 gange lettere end det kamera, der var med på Mars Observer, som desværre gik tabt i 1993.<p>
Kamer&aelig;t består af to optiske systemer: En vidvinkeloptik, der skal bruges til daglige optagelser af overfladen i en opløsning, der går fra 0,8 til 7,2 km, og en anden optik, der kan lave billeder med en opløsning helt ned til 40 meter. De sidste optagelser skal afsløre forandringer på overfladen, forårsaget af de atmosfæriske påvirkninger.  
Begge rumfartøjer er en del af NASAs Mars Surveyor program, der strækker sig over det kommende årti, og som indebærer, at der hver 26. måned opsendes to sonder til den røde planet. 1998-projektet skal holdes inden for rammerne af en 94 mio. dollars kontrakt.

<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
