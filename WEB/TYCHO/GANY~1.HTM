<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<h1><center>Billeder af høj opløsning fra Galileo-sonden</h1></center>
<center><img src="P47067_F.JPG" tppabs="http://www.astro.ku.dk/~lars_c/tbp/jpg/p47067_f.jpg"></center><p>

Den 27. juni passerede NASAs Galileo-sonde efter planen tæt forbi Jupiters måne
Ganymedes. Under passagen forestog Galileo en lang række målinger og optog billede
af den store månes overflade i stor detaljerigdom.
<p>
Ganymedes er Solsystemets største måne og kredser meget naturligt om Solsystemets
største planet. Jupiter er større end alle de andre planeter tilsammen og vejer også
mere end alle de andre til sammen. 
Så Jupiter er planeten i Solsystemet og det er derfor naturligt at beskæftige sig med
denne planet og dens måner i et forsøg på at forstå Solsystemets tilblivelse og
udvikling.
<p>
For nogle måneder siden kom den overraskende melding, at den inderste af månerne,
Io, var i besiddelse af en tung jernkerne. Da sonden passerede Io, blev dens bane
afbøjet ganske kraftigt, fordi Io var i besiddelse af et væsentlig kraftigere tyngdefelt,
end man havde forestillet sig. Et tilhørende magnetfelt blev også registreret.
<p>
Efter passagen af Ganymedes er det nu også blevet klart, at denne store måne
ligeledes er i besiddelse af et magnetfelt, hvilket sandsynligvis stammer fra en delvist 
flydende jernkerne. Hvor stor og tung kernen er, skal beregninger af sondens
baneændring snart afsløre.
<p><center><img src="P47066_F.JPG" tppabs="http://www.astro.ku.dk/~lars_c/tbp/jpg/p47066_f.jpg"></center><p>
Billederne, der blev frigivet sent om aftenen den 10. juli, er af en helt anden klasse end
de velkendte Voyagerbilleder, vi blev præsenteret for først i 80'erne. Opløsningen er
70 gange bedre, og de rillede strukturer, man før så som kraterløse, viser sig at være
oversået med gamle nedslagskratere og meget overraskende vidnesbyrd om vulkansk
aktivitet. 
Dette faktum vender problemstillingen om månernes dannelseshistorie på hovedet, idet
man forestillede sig, at de markante, parallelle riller i månens lyse områder, var frosne
mudderbanker, der kunne ændre form, fordi Jupiters og de andre måners tyngdekraft
giver varierende påvirkning af måneoverfladen. 
Nu viser de nye billeder i høj opløsning, at områderne er stærkt kraterdækkede, der
skyldes meteornedslag i et omfang, der ligger milliarder af år tilbage i tiden. De
finrillede strukturer, der visse steder kan minde om sporene efter en rive i en leret
overflade, må være endnu ældre.
At der også er vidnesbyrd om vulkansk aktivitet, hvor saltholdigt vand er kastet op på
overfladen, hvor det er størknet som is, er også overraskende.
<p>
Der danner sig et billede af en planetlignende måne med en stor, delvist flydende
jernkerne, måske en kappe af flydende saltholdigt vand og endelig en størknet skorpe,
fyldt med km-høje riller af sammenpresset is- og stenmateriale. Et magnetfelt, der
giver plads for et stort pæreformet område omkring månen, fyldt med ioniserede
partikler.
Galileosonden vender tilbage til Ganymedes allerede i begyndelsen af september for
at se nærmere på disse interessante nyopdagelser.
Billeder, hjemtaget i nat, er præsenteret på Tycho Brahe Planetarium fra og med den
11. juli.
<p>
Den 11. juli 1996 / Bjørn Franck Jørgensen



<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
