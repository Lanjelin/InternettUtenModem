<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<center><h1>Tycho Brahe Planetarium & Omnimaxteaters historie</h1><img src="TBPHIST0.GIF" tppabs="http://www.astro.ku.dk/~lars_c/tbp/gif/tbphist0.gif"></center><p>
Tycho Brahe Planetarium & Omnimaxteater blev indviet den 31. oktober 1989 og åbnet den 1. november 1989.<p>
Det økonomiske grundlag for Planetariet blev skabt i november 1983, da ægteparret Bodil & Helge Pedersen donerede 50 mill. kroner til opførelse af et planetarium i København.<p>
Den gamle saltlagergrund, beliggende i Københavns hjerte ved Skt. Jørgen Sø, blev valgt som det ideelle sted for placeringen. Saltlageret, som i en årrække havde fungeret som musiksted, blev revet ned og fundamentet fjernet. Arkitekt Knud Munks forslag til planetariebygningen blev valgt, og byggeriet blev påbegyndt i efteråret 1987 med nedramning af 200 pæle.<p>
<center><img src="TBPHIST1.GIF" tppabs="http://www.astro.ku.dk/~lars_c/tbp/gif/tbphist1.gif"></center><p>

Den 22. februar 1988 blev grundstenen nedlagt. Datoen var ikke tilfældigt valgt. Netop den dag var to planeter, Mars og Uranus, i en sjælden nær konjunktion, d.v.s. at de set fra Jorden kunne ses nær hinanden på himlen. Planetens navn Uranus er afledt af Uranos, den græske personificering af himlens gud. Fonden, som står bag Planetariet, hedder derfor Uraniafonden. Planeten Mars spillede en stor rolle i Tycho Brahes arbejde med positionsbestemmelser, et arbejde, som fik så stor betydning for astronomien i mange århundreder.<p><center><img src="TBPHIST2.GIF" tppabs="http://www.astro.ku.dk/~lars_c/tbp/gif/tbphist2.gif"></center><p>

Grundstenen, som blev placeret i gulvet midt i den store cylinderbygning, bærer inskriptionen: 22. februar 1988. Tycho Brahe Planetarium. 2447214,37. Non Haberi Sed Esse.
Denne bygning er rejst af Bodil & Helge Pedersen for at fremme kendskabet til og forståelsen for det omgivende univers.
Den lange talrække er den såkaldte julianske datoangivelse, som anvendes meget inden for astronomien fordi den er universel. Den latinske indskrift betyder oversat:
"Ikke at synes - men at være" - Tycho Brahes valgsprog.<p><center><img src="TBPHIST3.GIF" tppabs="http://www.astro.ku.dk/~lars_c/tbp/gif/tbphist3.gif"></center><p>

Fredag den 14. oktober 1988 blev der holdt rejsegilde på Planetariet. Man havde nået det højeste punkt af bygningen, den skrå cylinder, som rummer selve planetariesalen.
Punktet ligger godt 38 meter over gadeniveau, 2 meter højere end Rundetårn og svarende til et 12-etagers hus.<p>


<li><A HREF="AKTIV~1.HTM" tppabs="http://www.astro.ku.dk/~lars_c/tbp/aktiv.html">Andre aktiviteter</a> på Planetariet
<li><A HREF="ZEISSP~2.HTM" tppabs="http://www.astro.ku.dk/~lars_c/tbp/zeissproj.html">Zeiss planetarieprojektor</a>
<li><A HREF="OMNIMA~4.HTM" tppabs="http://www.astro.ku.dk/~lars_c/tbp/omnimaxproj.html">Omnimax filmprojektor</a>
<li><A HREF="CASSIO~2.HTM" tppabs="http://www.astro.ku.dk/~lars_c/tbp/Cassiopeia.html">Restaurant Cassiopeia</a>
<li><A HREF="NOGLET~1.HTM" tppabs="http://www.astro.ku.dk/~lars_c/tbp/nogletal.html">Nøgletal</a>

<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
