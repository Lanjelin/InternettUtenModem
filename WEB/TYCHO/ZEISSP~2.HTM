<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<center><h1>ZEISS PLANETARIEPROJEKTOR</h1><p> <img src="ZEISSPR.GIF" tppabs="http://www.astro.ku.dk/~lars_c/tbp/gif/zeisspr.gif"><p>
</center>
Takket været en helt nyudviklet computerstyret stjerneprojektor fra det højt ansete firma Carl Zeiss i Vesttyskland, vil man tilbagelænet i behagelige flystole kunne iagttage stjernetåger, stjerneskudssværme, supernovaer, kometer, sol- og måneformørkelser, nordlys, meteorer og mange andre spændende fænomener. Meget af dette er normalt reserveret astronomer, som arbejder på isolerede bjergobservatorier, langt fra byernes ødelæggende lys.<p>

Den centrale del af stjerneprojektoren, er en kugle bestående af 32 enkeltprojektorer. Man kan se alle de stjerner, som er synlige for det blotte øje. Den avancerede computerteknik sørger for en total oplevelse af lys, film, billeder og lyd. Man kan ikke se, at man befinder sig indendøre, men føler det som om man sidder under åben himmel. Her føres man bort i tid og sted - tilbage til stjernehimlen som den så ud da dinosaurerne trampede rundt på Jorden - eller som himlen vil se ud om 1 million år. Mulighederne er ubegrænsede, takket været den avancerede computerteknik.<p>
For at gøre stjerneforestillingen så realistisk som muligt, er der også mulighed for at vise skyer, som vil tilføre forestillingen en 3-dimensionel effekt når de driver stille hen over stjernerne. Til demonstration af vejrfænomener kan man også vise forskellige skytyper.
Udover denne skyprojektor er der indkøbt en række specialprojektorer, som f.eks. 20 stjernebilledprojektorer, som kan vise 40 stjernebilleder, horisontalbelysning, jordkugleprojektor, satellitprojektor, digitalvisning af årstal etc.<p>
Man kan foretage en rejse ud i rummet, og f.eks. se hvordan Jorden tager sig ud fra solsystemets yderste kendte planet Pluto. Månens vandrende skygge på Jorden under en solformørkelse kan også illustreres ligesom effekten af menneskets lysforurening af nattehimlen. Det hele kræver naturligvis et særdeles indviklet computerprogram, som er meget tidskrævende at oprette, men når først programmerne er inddaterede og lagrede, kan de kaldes frem igen til senere brug. Mulighederne for oplevelser er uendelige - som universet er det.

<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
