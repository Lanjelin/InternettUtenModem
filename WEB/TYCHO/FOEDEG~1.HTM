<html>
<head>

<TITLE>Tycho Brahe Planetarium</TITLE>
</head><body background="BAG5.GIF" tppabs="http://www.astro.ku.dk/~lars_c/tbp/gif/bag5.gif" text="000000" bgcolor="60a0f0" link="0000ff" vlink="3f0fa0" alink="009f9f">
<font size="+0"> 
<center><h1>Himmelsk fødegang</h1>
Disse optagelser, foretaget med Rumteleskopet, viser jets fra nyligt dannede stjerner. Det er de hidtil mest detaljerede optagelser af en stjernedannelse, som dermed hjælper astronomerne til at kunne besvare århundredgamle spørgsmål om de fysiske processer, der foregår under stjernefødsler.
Jets er et almindeligt forekommende fænomen ved stjernedannelser og skyldes gasser, der udstødes under processen.

Note til alle billeder: Den indsatte hvide skala i nederste venstre hjørne af hvert billede angiver en afstand på 149 milliarder km, hvilket svarer til 1000 gange afstanden fra Jorden til Solen.<p>

<img src="13-3.GIF" tppabs="http://www.astro.ku.dk/~lars_c/tbp/gif/13-3.gif"><dt><font size="-4">Billedet viser objektet kaldet HH-30. Vi ser en skive af støv, der omkredser en nyligt dannet stjerne. Her fra Jorden ses objektet "fra kanten". Lyset fra stjernen belyser over- og undersiden af skiven. Selve stjernen ligger gemt bag den tætteste del af skiven.
Den rødlige jet udstråles fra skivens indre, sandsynligvis fra selve stjernen. Denne jet har en udstrækning på flere milliarder km. Objektet befinder sig i stjernebilledet Tyren.

Foto: STScI/ESA/NASA.<font size="+0"></center><p>

<p>
<center>
<img src="13-2.GIF" tppabs="http://www.astro.ku.dk/~lars_c/tbp/gif/13-2.gif"><dt><font size="-4">På billedet ses en anden og mere fjern jet i objektet HH-34. Den perlekædeagtige struktur skyldes, at stjernen har udspyet kugler af gas, som i øvrigt bevæger sig med en hastighed af ca. 800.000 km i timen væk fra objektet.
Selve protostjernen befinder sig 1500 lysår borte i nærheden af Oriontågen i stjernebilledet Orion. Denne region har længe været kendt som et meget aktivt område for stjernedannelse.

Foto: Arizona State University/WFPC 2/NASA.<font size="+0"></center><p>
<p>
<center>
<img src="13-1.GIF" tppabs="http://www.astro.ku.dk/~lars_c/tbp/gif/13-1.gif"><dt><font size="-4">På  billedet ses en 4,8 milliarder km lang jet kaldet HH-47. Det er en kompliceret jet, hvis struktur antyder, at stjernen, som er skjult i en støvsky nær billedets venstre kant, slingrer på grund af en nærliggende stjernes tyngdepåvirkning.
HH-47 er derfor muligvis en dobbeltstjerne. Rumteleskopets detaljerede optagelse viser, at jetten har "gravet en kløft" gennem den tætte gassky, men nu bevæger sig med stor hastighed gennem det interstellare rum. Der opstår chokbølger, hver gang jetten kolliderer med interstellare gasser. Det giver anledning til udsendelse af lys. Den hvide del af jetten (til venstre) er dog  reflekteret lys fra den skjulte stjerne. HH-47 befinder sig 1500 lysår borte.<font size="+0">
</center><p>

<p>
<center>
<hr>
<br>
Denne side vedligeholdes af  
<b><a href="mailto:tycho@inet.uni-c.dk">tycho@inet.uni-c.dk</a>
</center>

</b><p><b><center>Tilbage til Planetariets <a href="TYCHO~1.HTM" tppabs="http://www.astro.ku.dk/tycho.html">hjemmeside</a></center></b></BODY>
</html>
