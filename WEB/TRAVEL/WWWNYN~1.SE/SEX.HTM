<HTML>
<HEAD>
<TITLE>6-16 skolorna i kommunen</TITLE>
</HEAD>
<BODY bgcolor = "#FFFFFF" TEXT = "#000000" LINK = "#FF0000" ALINK = "#999999" VLINK = CC0000>
<center><H1>6-16 skolorna i kommunen</H1><P></P>
<HR SIZE= 15><P><P></P></P>

<table cellpadding = 0 border = 0>
<tr>
<td width = 530 valign = top">
<font size=5><b>Bakgrund</b></font>
<P></P>
Enligt riksdagsbeslut är kommunerna senast år 1997 skyldiga att i årskurs 1 ta emot de barn som under detta år fyller sex år, om föräldrarna så önskar. Våren 1996 kommer troligen dessutom en proposition som föreslår en 10-årig grundskola, dvs att skolplikten infaller redan det år man fyller sex år.<P></P>

Många kommuner har liksom vår tagit beslut om att flytta in sexåringar och barnomsorg under skolans tak redan före 1997. Av pedagogiska skäl har detta setts som en möjlighet att förbättra övergången från deltidsförskolan och skolstarten i klass 1. Den nya hjärnforskningens påvisande av hög inlärningskapacitet i åldrarna före sju års ålder har nog också påverkat utvecklingen. Tankar om flexibel skolstart, där varje barn utifrån sin mognadsnivå ges möjlighet till utveckling, är en vision som också visar på ett nytt sätt att forma utbildningen i skolan. Dessutom kan barnens hela dag planeras av en och samma grupp personal, eftersom barnen nu ej behöver förflytta sig mellan skola och fritids.
<P></P>
Det finns också ett ekonomiskt skäl. Vi vet att antalet elever de närmaste åren ökar. Någon kompensation i form av ökade resurser kommer verksamheten, enligt givna förutsättningar, ej att få. Ett sätt att kunna behålla personal är att minska kostnaderna för lokaler (drift- och underhållskostnader). Samutnyttjande av lokaler för skola och barnomsorg är metoden för detta. Tidigare hade vi fritidslokaler som var tomma en stor del av dagen då barnen var i skolan och skollokaler som stod tomma på morgon- och eftermiddagstid då barnen var på fritids.<P></P>
<font size=5><b>Förberedelse</b></font>
<P></P>
Kommunens politiker beslutade att den 1 juli 1995 skulle reformen genomföras. Hösten -94 skapades på varje rektorsområde en grupp, bestående av lärare, förskollärare, fritidspedagoger och barnskötare under ledning av rektor och en nyanställd biträdande rektor med barnomsorgsbakgrund. Denna grupp hade uppdraget att utarbeta förslag till målsättning och organisation av den nya verksamheten. Gruppens arbete presenterades och förankrades bland personalen vid årsskiftet 94/95. I början av våren 1995 blev det klart med vilka som skulle arbeta med den nya verksamheten på respektive rektorsområde. Under våren -95 bildades arbetsgrupper som i detalj utformade den nya verksamhetens innehåll och hur genomförandet skulle ske. Dessa grupper bestående av lärare, förskolelärare, barnskötare och fritidspedagoger, utförde tillsammans med skolledare detta arbete medan man samtidigt skötte sina pågående ordinarie uppgifter. Målsättningen att fortlöpande informera berörda barn och föräldrar krävde en stor arbetsinsats.<P></P>
Parallellt med ovanstående arbete pågick en kapplöpning med tiden för att lokaler skulle hinna skapas som passade för den nya verksamheten. I skrivande stund, 20 september 1995, har den beslutande reformen genomförts och fungerar om en med vissa startsvårigheter. Detta trots beslut om minskade resurser som medfört en minskad vuxentäthet i verksamheten. Det har dessutom på vissa platser varit stor brist på material och utrustning på grund av att överflyttningar av möbler och lekmaterial fråm fritidshem och sexårsverksamhet ej motsvarat förväntningarna.<P></P>
All om- och tillbyggnad är ej helt klar, men provisoriska lösningar finns i väntan på nya utrymmen. En stor arbetsinsats, som förtjänar att uppmärksammas, har gjorts i det tysta ute i skolorna. Låt personalen få lite tid på sig så är jag övertygad om att en verksamhet av hög kvalité kommer att växa fram.
<P></P>
Kostanderna för byggandet har som känt blivit dyrare än de första beräkningarna som gjordes vid årsskiftet 93/94. Det beror ej på felräkningar utan på att beräkningarna då gjordes på den tidens byggkostnader och då känt antal barn med omsorgsbehov. Beräkningarna byggde på ett lågprisalternativ i vilket endast absolut minimala ändringar skulle utföras. I det planeringsarbete som sedan påbörjades i samrbete med bland annat personal och föräldrar, tillkom kostnadersom höjt kvalitén på arbetsmiljön för barn och personal i kommunens skolor. Mycket av detta består av åtgärder i form av förbättrad ventilation, mer pedagogiska planlösningar, estetiska förbättringar samt underhållsåtgärder av olika slag.<P></P>
<font size=5><b>Ny läroplan</b></font>
<P></P>
Hösten -95 har en ny läroplan, nya kursplaner och en ny timplan börjat gälla för skolan. Reformen medför stora förändringar. Bl. a. upphör stadieindelningen (grundskolan blir en enda 1-9 skola), ett målrelaterat betygsystem införs (elever vet i förväg vad som krävs för ett visst betyg), tydliga mål anges för vad en elev skall kunna prestera i årskurs 5 och årskurs 9 (personal och skolledning åläggs ansvar för att samtliga elever klarar minimikraven i dessa årskurser och har därmed ett uppföljningsansvar), eleverna har fått nya möjligheter att välja ämnen utifrån egna intressen och önskemål (Ställer högre krav på ämneskunskaper och annat materiel i lägre årskurser än tidigare). Den nya läroplanen förutsätter på flera sätt en sammanhängande planering för årskurserna 1 till 9, dvs rektorsområden med årskurs 1 tom 9. Samma slutsats har dragits av lärarförbundet som i sin facktidning efterfrågar 1-9 skolor med två klasser i varje årskurs ute i kommunerna.<P></P>
<font size=5><b>Elevökning med krympande resurser</b></font>
<P></P>
Ett rektorsområde med årskurser från 1 till 9 kan använda sina lokaler med större flexibilitet än ett rektorsområde med färre årskurser (Det är lättare att flytta klasser till nya lokaler inom en skola/rektorsområde, än mellan olika skolor/rektorsområden).<P></P>
Med krympande resurser och samtidigt en elevökning måste kostnaderna för lokaler hållas nere, för att så mycket personal som möjligt skall finnas kvar i verksamheten.<P></P>
Den logiska följden av ovanstående resonemang blev att skapa "6-16-skolor", dvs rektorsområden för åldersgrupperna sex till sexton år.<P></P>
Dvs nybyggnation för elevökningen och skolbarnomsorgen (Sammanlagt 18 avdelningar på daghem och fritids har avvecklats av socialförvaltningen), samt ombyggnation för att anpassa lokaler till "6-16-skolan".<P></P>
<font size=5><b>Första steget</b></font>
<P></P>
Innevarande läsår (95/96) har det första steget mot "6-16-skolor" tagits. Sexåringarna och skolbarnsomsorgen finns nu i kommunens alla fem rektorsområden med grundskoleverksamheten. Läsåret 96/97 tas nästa steg i och med att årskurs 7 och uppåt skall finnas på samtliga fem rektorsområden. Mycket arbete återstår innan "6-16-skolan" i Nynäshamns kommun är helt genomförd, men slutresultatet blir en skola som är bättre anpassad till de nya krav som ställs på utbildningsverksamhet redan nu och i framtiden.<P></P>
Jörgen Lundqvist<br>Tf skolchef
</table><P></P><P></P>
<A HREF="../TPPMSGS/MSGS31.HTM#3103" tppabs="http://www.nynasnet.se/welcome.htm">Home</a>
</center>
</BODY>
</HTML>

