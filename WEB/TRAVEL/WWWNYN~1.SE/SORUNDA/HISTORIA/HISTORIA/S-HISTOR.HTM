<html>

<head>
</head>

<body bgcolor="#FFFFFF" text="#000000" link="#888888" vlink="#555555" blink="#BBBBBB">

<!-- Överskrift -->

<center>
<font face="Arial" size=6><b>Sorundas historia</font></b>
</center>
<br>

<!-- Resten -->
<table bgcolor="#CCCC77" width=*>
<tr>
<td>
<br>
När inlandsisen smälte för 10 000 år sedan lyftes södra Södertörn upp ur havet och bildade en skärgård med uppstickande öar. Sorunda blev en del av kusten där jägare och fiskare kunde slå läger och finna föda. 
<br>
<br>
Spår av dessa första människor i Sorunda finns i boplatslämningar från yngre stenålder. Bland annat vid Fagersjön och i Stora Vika.
<br>
<br>
De jordbrukande bronsåldersmänniskor som för cirka 3-4 000 år sen bodde vid Grimsta har lämnat efter sig hällristningar med skeppsmotiv och hundratals sk skålgropar.
<br>
<br>
På järnåldern, under folkvandringstid 500-600 e Kr, begravdes byarnas och gårdarnas människor i mäktiga gravhögar som dominerar landskapet vid bland annat Berga och Billsta. Runstenarna från sen vikingatid blev de minnen från 1 000-talet som berättar mest om vad de tidiga Sorundabönderna hette och var de bodde.
<br>
<br>
Genom sitt geografiska läge vid "vägs ände" har Sorunda förskonats från exploatering i större skala. Här finns byar med anor från medeltiden och traditioner som levt genom generationer fram till våra dagar.
<br>
<br>
Läs mer under "<a href="../FORNLAMN/S-FORNLA.HTM" tppabs="http://www.nynasnet.se/sorunda/historia/fornlamn/s-fornla.htm">Fornlämningar</a>" och "<a href="../../../../tppmsgs/msgs31.htm#3107" tppabs="http://www.nynasnet.se/sorunda/historia/sevart/s-sevart.htm">Sevärt</a>".
<br>
</td>
</tr>
</table>
</body>
</html>
