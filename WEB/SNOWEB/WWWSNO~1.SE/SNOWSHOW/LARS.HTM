<HTML><HEAD>

<TITLE>Untitled</TITLE>

</HEAD>

<BODY BGCOLOR="#FFFFFF">



<IMG SRC="IMAGES/SNSH97.GIF" tppabs="http://www.snoweb.se/snowshow/images/snsh97.gif" ><P>



<TABLE WIDTH=400 CELLPADDING=10 CELLSPACING=0>

	<TR><TD WIDTH=50%>


<!--

<CENTER><FONT SIZE=5><TT><B>Lars Thulin 

<BR>­ Det arktiska<BR>

		ljusets mästare</B></TT></FONT></CENTER>

<P>

-->

	</TD>
</TD><TD WIDTH=50% VALIGN=top ROWSPAN=3>




<FONT SIZE=2>

Sedan några år tillbaka är Lasse ansluten till Nordens största bildbyrå. Men de flesta bilderna säljs från kontoret i Riksgränsen. Vanligast är att tidningar eller annonsbyråer ringer och vill ha en bild ur arkivet med drygt 10 000 bilder.

<P>

<IMG  SRC="IVATNET.JPG" tppabs="http://www.snoweb.se/snowshow/ivatnet.jpg" 0 HSPACE=5 VSPACE=0>



<P>






<B>Kompisar modeller</B><BR>



I Riksgränsen finns mängder av duktiga skidåkare, snowboardåkare och andra äventyrare, vilket gör att Lasse inte har några större problem att hitta modeller för sina bildideér. För det mesta är det kompisar som ställer upp och agerar framför kameran. Kompisar som är duktiga klättrare, skidåkare eller utomhusmänniskor.

­ Det vanligaste är att jag fotograferar på spekulation, utan någon uppdragsgivare. Vill man få något bra gjort, behöver man duktiga modeller och då måste man arvodera dem på något sätt för att kunna ställa krav. Min tanke är att går det bra för mig ska det gå bra även för modellerna. 

Patrik "Strumpan" Strömsten, som är hovmästare på resturang Lapplandia i Riksgränsen, är en av de modeller som Lasse använder flitigast. Han har jobbat tillsammans med många fotografer och filmare genom åren.

­ Lasse är en mycket schysst fotograf. Vårt samarbete bygger på ömsesidig respekt. Jag litar på Lasses omdöme och han litar på mitt. Dessutom är han lojal med arvoden, får han en massa pengar för en bild på mig så får jag en del av kakan.

<P>





<B>Terränggående</B><BR>

Lasse är känd för att vara en mycket terränggående fotograf. Förutom att han är en mycket kompetent skidåkare, skicklig klättrare och "seg" när det handlar om skidbestigning kan han skryta med att ingå i den Alpina Fjällräddningen, där annars bara bergsguider och riktiga berguvar är med. 

­ Jag har ägnat mig mycket åt klättring genom åren. Det har jag stor nytta av nu som "äventyrsfotograf". Jag tar mig upp och ned på de flesta platser, kan bedöma risker lättare och har respekt för bergen.



<P>





<IMG  SRC="HUND.JPG" tppabs="http://www.snoweb.se/snowshow/hund.jpg" WIDTH=250 HEIGHT=165 HSPACE=5 VSPACE=0>

<P>



<B>Felix berömmer</B><BR>

Lars Thulin har lyckats med konststycket att hitta en egen stil. Något som många skid- och äventyrsfotografer annars haft svårt med.

­ Lasse har  förmågan att hitta annorlunda lösningar och nya motiv. Han är en av de få som undvikit att plagiera det som vi andra redan gjort, berömmer kollegan Felix St. Clair-Renard, svensk skidfotograferings "gudfader".

Lars har alltså profilerat sig med ett eget koncept. Hans sätt att avbilda sina egna hemtrakter kring Riksgränsen har blivit ett vinnande sätt. Han är en mästare på att utnyttja och avbilda det subarktiska ljusets ständiga skiftningar .

­ Min ambition är att visa miljön runt omkring skidåkaren, klättraren, cyklisten, eller vad som än står i fokus för händelsen. Är jag till exempel ute vid Lofoten och plåtar vill jag visa den fantastiska miljön där. Det unika med Lofoten är ju de nästan lodräta bergen som reser sig ur fjorden och fiskelägena runt omkring. I sådana miljöer är det inte intressant med tajta, laddade actionbilder som i princip kan vara tagna var som helst.

Att Lasses sätt att fotografera är uppskattat råder det inget större tvivel om. Hans bilder syns på allt fler ställen och allt oftare är det "tunga" publiceringar som omslag och dyligt.

Ett strålande exempel är årets vinterkatalog från klädtillverkaren Patagonia, kanske en av världens mest prestigefyllda forum för fotografer i det här segmentet, vars omslag i år pryds av en bild tagen av Lasse Thulin.

</FONT>

<P>

<b><FONT SIZE=2><I>Mattias Fredriksson</FONT></I></B>



</TD></TR>




	<TR><TD BGCOLOR=#fffe80>



<B>Att han är en av landets främsta äventyrsfotografer är ingen överdrift. Han är känd för att vara terränggående och ha bra öga för spektakulära bilder. 

Möt en ljusets mästare.</B>



</TD></TR>

<TR><TD WIDTH=50% VALIGN=top>

<FONT SIZE=2>

<B>Lars Thulin</B><BR>

, 32, är "nollåttan" som bröt upp från vardagen i Stockholm och flyttade till fjällen. Bytte ut det förhållandevis inrutade livet som murare på en byggarbetsplats mot det fria, kreativa livet som frilansande äventyrsfotograf i fjällen. Bytte stressen på Södermalm mot lugnet i ett hus vid foten av Rikgränsfjällen.

­ Att jobba som fotograf är mer än ett jobb. Det är liksom inte som ett vanligt jobb. Kameran finns med jämt, även på semestern. Men ibland känner jag självklart för att göra andra saker för att få tankarna på annat än bilder och kameror.

Det är mörkt och svinkallt i Riksgränsen, högt uppe i Lappland. Det är i mitten på februari och turistsäsongen har just börjat i världens nordligaste skidort. Jag sitter i familjen Thulins mysiga kök på Mariepiggsvägen och äter spagetti carbonara. Lasses äldsta dotter Hanna, 5 år,  bjöd in mig på middag och som smålänning var jag inte sen att anta erbjudandet.

<P>


<IMG  SRC="KATR.JPG" tppabs="http://www.snoweb.se/snowshow/katr.jpg" WIDTH=250 HEIGHT=167 HSPACE=5 VSPACE=0>


<B>Fjällmänniska</B><BR>



I mitten på 80-talet gjorde Thulin värnplikten på I19 i Boden. Många av hans lumparpolare avskydde kylan och vintern, men Lasse njöt. Redan då var han en inbiten skidåkare och drog ofta till fjälls.

­ Under lumpartiden var jag och mina lumparpolare ofta lediga under längre perioder. Då brukade vi åka till fjällen för att åka skidor. Det var då jag köpte min första kamera och började intressera mig för fotografering. Det föll sig rätt naturligt att det blev skid- och friluftsbilder av olika slag.



När Lasse muckat blev han kvar i Norrland, mycket tack vare att hans fru Lotta (vinnare av Åka Skidors Figure 8-tävling 1992) är norrländska. Men också för att livstempot och naturen i norr tilltalar honom.

­ Det var också ett naturligt steg att bosätta sig i fjällen, då alla pengar man lyckades spara ihop gick till fjällresor. 

<P>



<IMG SRC="SKIER.JPG" tppabs="http://www.snoweb.se/snowshow/skier.jpg" WIDTH=227 HEIGHT=160 HSPACE=5 VSPACE=0>



<P>



<B>Första bilden 1988</B><BR>



Lasse blev senare pistör och köpte en alldeles för dyr kamera för hushållskassan. Första bilden sålde han redan -88 men det var inte förrän -91 som han riktigt insåg sin egen potential som fotograf.

-Då hade jag först en omslagsbild på Åka Skidor och sedan två omslag i rad på Utemagasinet, minns Lars.<P>



<IMG  SRC="VURPA.JPG" tppabs="http://www.snoweb.se/snowshow/vurpa.jpg" WIDTH=227 HEIGHT=165><P>



Han fortsatte dock att jobba som pistör men så småningom tog plåtandet överhanden och sedan sex år är Lasse professionell äventyrsfotograf. Han har ingen formell fotoutbildning, utan är självlärd från grunden. Han driver sin verksamhet som frilansande fotograf i det egna företaget ²Högst Upp, Längst Bort². Rörelsen är minst sagt anspråkslös. Kontoret är inhyst i bostaden, men fyller sin funktion. Ateljén är då betydligt större ­ Riksgränsfjällen med omnejd. Några gånger per år reser Lasse till andra ställen för att plåta. Kanada, Frankrike och Österrike är några länder vars skidorter finns dokumenterade av Lasse. Ofta jobbar han tillsammans med någon skribent, men lika ofta har han någon bildidé som han vill förverkliga och sticker ut i vildmarken. <P></FONT>



</TABLE>



</BODY>

</HTML>