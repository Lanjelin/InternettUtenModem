<html>
<head>
   <title>Bindu nr. 1; Nässköljning - Neti</title>
   <meta name="GENERATOR" content="Mozilla/3.0b4Gold (Win32)">
   <meta name="OPERATOR" content="Vyasa">
</head>
<body bgcolor="#FFFFFF">
<!doctype html public "-//IETF//DTD HTML//EN">
<h1><img src="b19_fsi.jpg" border=0 height=145 width=150>&nbsp;Bindu nr.
1 </h1>

<p>
<hr></p>

<h1>Nässköljning - Neti </h1>

<p>av<i> Joachim Rodenbeck</i> </p>

<p><i>&quot;Som barn hade jag ofta bronkitis på grund av astma, och sedan
dess har jag sällan riktigt kunnat andas genom näsan Den dag jag lärde
nässköljning kunde jag igen för första gången helt fritt andas genom näsan.&quot;</i>
(40-årig kursdeltagare, Oslo) </p>

<p><img src="neti1.jpg" border=0 height=286 width=252></p>

<h2>Varför skölja näsan? </h2>

<p>Att skölja näsan med ljummet saltvatten är en yogametod vars nytta allt
fler människor håller på att upptäcka. Denna artikel handlar om dess ursprung,
användningsområden och diverse annat värt att veta. Nässköljning, också
kallat Neti, är mycket lätt att göra, något alla kan lära. De få anvisningar
som behövs ska dock följas noga. (Se nedan.) </p>

<p>Neti verkar uppfriskande, och näsan blir behagligt öppen. Hela näsområdet
blir avspänt och renat inifrån: Slem, damm och smuts, även pollen och allergiframkallande
partiklar blir skonsamt utsköljda. Denna enkla metod kan även hjälpa mot
många besvär och sjukdomar. Förkylning, torra slemhinnor, allergi och astma
är bara några exempel. </p>

<p><img src="neti2.jpg" border=0 height=286 width=187></p>

<h2>I olika kulturer... </h2>

<p>I yogatraditionen finner vi Neti som en av de så kallade Hatha Yoga
metoderna, övningar man gör för att rena kroppen. Det finns liknande övningar
för ögonen, magen och tarmarna. Neti finns i olika variationer men den
enklaste och behagligaste är nog att med en speciell kanna (se bild) hälla
saltvatten genom näsan. Motsvarande metoder, i mer eller mindre fulländad
form, kan spåras i de mest olikartade kulturer. </p>

<p>Hos oss här i Norden är nässköljning känt som en gammal huskur mot förkylning
och infektioner. Gamla fiskare från västkusten berättar att de hela livet
undgått förkylningar genom att dagligen suga in saltvatten i näsan, från
handen eller från en liten skål, och spotta ut det igen genom munnen. Liknande
beskrivningar av hur människor använder havsvattnets helande och desinficerande
verkan finner vi i bl.a. Frankrike, Finland och till och med från Jamaica.
</p>

<p>På våra pensionärsgrupper kan många komma ihåg hur de som barn brukade
använde nässköljning vid förkylningar. Vid sekelskiftet kunde man fortfarande
köpa nässköljningskannor av glas på många apotek i Skandinavien. </p>

<p>Följande exempel är från Sydsverige: På en militärförläggning hade man
saltvatten stående i en stor tunna. Nederst satt en kran med en liten gummislang.
Kände soldaterna att en förkylning var på väg satte de näsan in under kranen,
öppnade för vattnet och lät det rinna igenom näsan. Det var det effektivaste
medlet de kände mot förkylningar... </p>

<h2>...och idag </h2>

<p>I lång tid har det sett ut som om denna gamla teknik skulle glömmas
bort i skuggan av den moderna medicinen. Då de första yogalärarna från
vår skola, för över tjugo år sedan, kom från Indien till Skandinavien med
de första nässköljningskannorna, var det nästan okänt och för många ett
exotiskt kuriositet. Men idag har nässköljning blivit en populär och etablerad
metod - som enkel kroppshygien och som ett billigare och framför allt sundare
alternativ än näsdroppar och nässpray. Svenska läkare visar stort intresse:
&quot;<i>Vi rekommenderar nässköljning mot torra slemhinnor, till personer
med allergi och vid arbete i dammig miljö</i>&quot;, säger överläkare Dr.
Claude Laurent från Öron- näsa-hals kliniken i Falun. Han och hans kollega
Dr. Matström från Huddinge Sjukhus i Stockholm är två av många läkare som
idag rekommenderar denna metod till sina patienter. </p>

<p>På Skandinavisk Yoga och Meditationsskola undervisar vi i nässköljning
på alla våra yogakurser, och i loppet av de sista 20 åren har vi lärt ut
nässköljning till c:a 75.000 människor i Nordeuropa. Då och då frågar någon:
&quot;Varför i hela världen ska man skölja näsan?!&quot; men när de provat
Neti är de överraskade över hur lätt och behagligt det är, och framför
allt vilken förvånansvärd effekt det har. Många fortsätter att använda
Neti regelbundet hemma, och de kommer ofta tillbaks och berättar hur det
hjälpt dem. </p>

<p><img src="neti3.jpg" border=0 height=286 width=229></p>

<h2>Några berättelser från elever </h2>

<p>Spektrat av erfarenheter är brett. Några berättar helt enkelt att de
känner sig uppfriskade, klara i huvudet och vaknare efteråt. De framhäver
först och främst den avspännande verkningen, som till och med kan lindra
eller avhjälpa speciella former av huvudvärk som t.ex. migrän. </p>

<p>Hos andra har nässköljning avlägsnat fysiska besvär eller rent av allvarligare
sjukdomar. En 19-årig student berättar: <i>&quot;Jag led i flera år av
kronisk bihåleinflammation med kraftig huvudvärk, trötthet o.s.v. Medicin
hjälpte inte längre och jag skulle opereras. Efter att jag lärt nässköljning
tillsammans med några andningsövningar, använde jag det varje dag. Operationen
blev onödig och idag är jag helt frisk</i>.&quot; Pann- och bihåleinflammationer
är en av de sjukdomar vi får flest positiva berättelser om. För att få
optimal verkan är det då viktigt att göra nässköljning tillsammans med
bestämda andningsövningar. Det kräver dock vägledning av en kompetent yogalärare.
</p>

<p>Också vid allergi har många gjort positiva erfarenheter. En kvinna från
Stockholm berättar att hon lidit av stark pollenallergi sedan barndomen
- varje vår samma symptom: svullna, rinnande ögon och en fullständigt täppt
näsa. Idag har hon inga besvär alls, inte ens mitt i pollensäsongen. Och
hon sköljer näsan varje dag, vid behov flera gånger dagligen. </p>

<h2>Vad säger fysiologin? </h2>

<p>Vad som egentligen sker vid saltvattensbadet beskriver professor Paul
Stoksted från Odense (Danmark): &quot;<i>I bihålorna och på näsans slemhinnor
finns mikroskopiskt små flimmerhår, så kallade Cilier, som vibrerar i samma
riktning. Under ett mikroskop ser de ut som ett sädesfält som vajar i vinden.
Flimmerhåren är täckta av ett slemlager som fångar upp damm, pollen, bakterier
och vita blodkroppar. Genom dess rörelser blir slemhinnan ett transportband,
som för slemmet och de uppfångade partiklarna genom näsan och ned i svalget.&quot;</i>
Det är inte bara slemhinnan i näsan som stimuleras av Neti, utan också
resten av luftvägarna helt ned till lungorna, vilket inte minst är till
fördel för rökare. I själva verket har nässköljning en aktiverande verkan
på alla slemhinnorna i kroppen, också i magen och i ögonen. Paul Stoksted
fortsätter: <i>&quot;Flimmerhårens rörelser kan förlamas av virus och allergiframkallande
ämnen. Också vid uttorkning kan slemlagret bli segt och skorpigt och mista
sin funktion. Genom sköljning med saltvatten hålls slemhinnan fuktig, flimmerhåren
stimuleras och skorpbildning, damm, och andra intorkade partiklar och eventuella
allergiframkallande ämnen tas bort.&quot;</i> Har man speciellt problem
med torra slemhinnor, vilket ofta uppstår av torr inomhusluft t.ex. i kontor,
kan man tillsätta ett par droppar mandelolja (eller annan vegetabilisk
olja). </p>

<p>Hur nässköljning hjälper mot kroniskt täppta näsborrar och pann-, bihåle-
och käkhåleinflammation förklarar Dr. Kenneth Uhre från Tallmogården: </p>

<p><i>&quot;Näshålan står i förbindelse med pann-, bihåle- och käkhålorna
genom små öppningar. När dessa kanaler under en förkylning stängs p.g.a.
svullna slemhinnor kan det leda till inflammation (Sinusitis). Genom nässköljning
hålls kanalerna fria.&quot;</i> Att regelbundet använda Neti kan också
förebygga förkylningssjukdomar genom att det gör slemhinnorna mer basiska.
Det är bara när slemhinnan är för sur, d.v.s. när PH-värdet är för lågt,
som virusorganismer kan överleva och borra sig in i slemhinnan och därigenom
utveckla en infektion. Är PH-värdet högre dör virusen däremot<i>. &quot;Många
människor kan uppleva samma symptom som vid bihåleinflammation, när öppningarna
stängs av andra orsaker som stressreaktioner och överbelastning&quot;</i>,
sade Dr. Uhre. Då kan man också förstå varför Neti konkret hjälper mot
psykosomatiska besvär som t.ex. astma - också vid astmaanfall sväller slemhinnorna
och ger andningsbesvär genom att luftvägarna blir fulla med slem. </p>

<p>Verkningen av Neti är alltså mycket omfattande och dess användningsområde
är stort. Det är upp till var och en hur man vill använda det; som en daglig
rutin tillsammans med tandborstning, som &quot;medicin&quot; när man har
behov för det, som hjälp till att sluta röka, tillsammans med yogans andningsövningar,
eller helt enkelt när man har lust till en uppfriskning... </p>

<h2>
<hr></h2>

<p><img src="neti1.jpg" border=0 height=286 width=252><img src="neti2.jpg" border=0 height=286 width=187><img src="neti3.jpg" border=0 height=286 width=229></p>

<h2>Så här gör man </h2>

<ul>
<li>Till nässköljning används en netikanna, en liten kanna med en pip som
passar i näsborren. Du fyller kannan med kroppsvarmt vatten och upplöser
en tesked vanligt salt däri. </li>

<li>Havssalt ska inte användas till nässköljning. Vi har vid upprepade
tillfällen sett att personer fått starka allergiska reaktioner av att ha
havssalt i vattnet. Med vanligt salt däremot, var det inga problem. Det
beror kanske på den ökade föroreningen av haven, och saltets ev. innehåll
av pollen. </li>

<li>Vattnet i kannan har nu samma salthalt som kroppen (0,9 %), och kommer
att kännas behagligt när det rinner genom näsan. </li>

<li>Neti görs bäst över ett handfat. Håll kannan i ena handen och sätt
pipen i ena näsborren, så att den sluter tätt. Böj dig framåt och andas
avslappnat genom munnen. Vrid huvudet lite åt sidan (se bilden). Nu rinner
vattnet av sig själv in genom ena näsborren och ut genom den andra. När
hälften av vattnet runnit genom ena näsborren, blås försiktigt ut resterande
vatten och slem. Och upprepa det hela till andra sidan. </li>

<li>Slutligen måste näsan torkas. Böj dig framåt så att huvudet hänger
nedåt, och låt resterande vatten rinna ut. Stäng en näsborre med pekfingret,
vrid huvudet från sida till sida, och blås ut försiktigt (aldrig för kraftigt)
genom en näsborre åt gången - tills näsan är torr. Denna övning till att
torka näsan är en viktig del av nässköljning och ska göras varje gång.
</li>

<li>Efter nässköljning kan man med fördel göra andningsövningar - framför
allt Blåsbälgen och Kapalabhati, som renar lungorna och luftvägarna och
förser blodet med syre. Som en harmoniserande avslutning på ett sådant
litet program kan du också göra Växelandningen för att få mera balans och
klarhet i hjärnan. </li>
</ul>

<p>Vi ger dig gärna utförligare anvisningar och sänder dig vår gratis broschyr
om nässköljning. </p>

<p>
<hr></p>

<p><img src="logo_bi.gif" border=0 height=98 width=133></p>

</body>
</html>
