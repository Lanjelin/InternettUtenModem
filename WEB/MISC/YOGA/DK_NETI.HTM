<html>
<head>
   <title>Bindu nr. 19; Næseskylning</title>
   <meta name="GENERATOR" content="Mozilla/3.0b4Gold (Win32)">
   <meta name="OPERATOR" content="Vyasa">
</head>
<body bgcolor="#FFFFFF">
<!doctype html public "-//IETF//DTD HTML//EN">
<h1><img src="b19_fsi.jpg" border=0 height=145 width=150>&nbsp;Bindu nr.
19 </h1>

<p>
<hr></p>

<h1>Næseskylning </h1>

<p><i>af Joachim Rodenbeck</i> </p>

<p><i>&quot;Som barn havde jeg ofte bronkitis i sammenhæng med astma og
siden dengang har jeg sjældent rigtig kunnet trække vejret gennem næsen.
Den dag jeg lærte næseskylning kunne jeg igen for første gang helt frit
trække vejret gennem næsen.&quot; </i>(40årig kursusdeltager fra Oslo)
</p>

<p><img src="NETI1.JPG" border=0 height=286 width=252></p>

<h2>Hvorfor skylle næsen? </h2>

<p>At skylle næsen med kropsvarmt saltvand er en yogametode, hvis nytte
for tiden opdages af stadig flere mennesker. Denne artikel handler om dens
oprindelse, anvendelsesmuligheder og forskelligt andet, der er værd at
vide. Næseskylning, også kaldet <i>Neti</i>, er meget let at udføre, enhver
kan lære det. De få anvisninger der gives sidst i artiklen, skal dog nøje
overholdes. </p>

<p>Neti virker forfriskende, og næsen bliver behagelig åben. Hele næseområdet
bliver afspændt og renset indefra: Slim, støv og snavs, selv pollen og
allergifremkaldende partikler bliver blidt skyllet ud. Denne enkle metode
kan også hjælpe ved mange lidelser eller sygdomme, f.eks. forkølelse, tørre
slimhinder, allergi og astma. </p>

<p><img src="NETI2.JPG" border=0 height=286 width=187></p>

<h2>I forskellige kulturer... </h2>

<p>I yogatraditionen er Neti en af de såkaldte Hatha Yogametoder, som på
forskellige måder renser kroppen. Der er lignende metoder for øjnene, maven
og tarmene. Neti findes i forskellige varianter, men den blideste og behageligste
er nok den, hvor man ved hjælp af en speciel kande (se billedet) hælder
saltvandet gennem næsen. Tilsvarende metoder, i mere eller mindre fuldendt
form, kan spores i de mest forskellige kulturer. </p>

<p>Hos os her i Norden er næseskylning kendt som et gammelt husråd mod
forkølelser og infektioner. Gamle fiskere fortæller, at de livet igennem
har undgået forkølelser ved dagligt at snuse saltvand op fra hånden eller
en lille skål og igen spytte det ud af munden. Lignende beskrivelser af,
hvordan mennesker benytter sig af havvandets helbredende og desinficerende
virkning, kan man bl.a. finde i Frankrig og Finland, ja selv fra Jamaica.
På vores pensionisthold i København kan mange af deltagerne stadig huske,
hvordan de i deres barndomshjem regelmæssigt benyttede næseskylning ved
forkølelser. Omkring århundredeskiftet kunne man endda på mange skandinaviske
apoteker købe næseskylningskander af glas. </p>

<p>Følgende historie stammer fra Sydsverige: På en kaserne havde man en
stor beholder med saltvand stående, forneden på beholderen var der en lille
hane med en gummislange. Følte soldaterne, at en forkølelse var under optræk,
satte de næseboret til slangen og lod vandet løbe igennem. Det var det
mest effektive middel, de kendte mod forkølelser. </p>

<h2>...og idag </h2>

<p>I lang tid har denne gamle teknik set ud til at ville gå i glemmebogen
til fordel for den moderne medicin. Da de første yogalærere fra vores skole
for over 20 år siden kom fra Indien til Skandinavien med netikander, var
de næsten ukendte og mange oplevede dem som et eksotisk kuriosum. Men idag
er næseskylning blevet en populær og etableret metode - mange ser det som
naturlig kropshygiejne og som et billigere og frem for alt sundere alternativ
til medikamenter som næsedråber og næsespray. Specielt i Sverige viser
også lægerne stor interesse: &quot;<i>Vi anbefaler nceseskylning mod tørre
slimhinder, til personer med allergi og ved arbejde i støvede omgivelser</i>&quot;
siger overlæge Dr. Claude Laurent fra øre-næse-halsklinikken i Falun i
Sverige. Han og hans kollega Dr. Matström fra Huddinge Sygehus i Stockholm
er to ud af mange læger, som anbefaler Neti til deres patienter. </p>

<p>Ved Skandinavisk Yoga og Meditationsskole underviser vi i næseskylning
på alle vores yogakurser, og i løbet af de sidste 20 år har ca. 75.000
mennesker i Nordeuropa lært næseskylning hos os. Af og til hører man spørgsmålet:
&quot;Hvorfor i alverden skal vi skylle næsen?!&quot; Men når folk først
har prøvet Neti, bliver de overraskede over hvor let og behageligt det
er, og frem for alt hvilken virkning det har. Mange fortsætter med at bruge
Neti regelmæssigt derhjemme, og kornmer tilbage og fortæller om, hvordan
det hjælper dem. </p>

<p><img src="NETI3.JPG" border=0 height=286 width=229></p>

<h2>Elever fortæller </h2>

<p>Spektret af erfaringer er bredt: Der er dem der helt enkelt fortæller,
at de føler sig friskere, mere vågne og klare i hovedet efter at have skyllet
næse. De frernhæver først og fremmest den afspændende virkning, som endda
kan lindre eller afhjælpe forskellige forrner for hovedpine, f.eks. migræne.
</p>

<p>Andre har næseskylningen hjulpet mod fysiske lidelser eller endog alvorligere
sygdomme. En 19-årig elev siger: &quot;<i>Jeg led i årevis af kronisk bihulebetændelse
med kraftig hovedpine, træthed o.s.v. Medicin hjalp ikke længere, og jeg
skulle opereres. Efter at jeg havde lært næseskylning sammen med nogle
åndedrætsøvelser, brugte jeg det hver dag. Operationen blev unødvendig
og idag er jeg helt rask</i>&quot;. Netop ved bihule- og pandehulebetændelse
har mange fortalt om Netis gavnlige virkning. For at få en optimal virkning
i forbindelse hermed, skal næseskylning udføres sammen med bestemte åndedrætsøvelser.
Her behøves dog en kompetent vejledning fra en yogalærer. </p>

<p>Også ved allergier har mange gjort positive erfaringer. Det går dem
bedre når de i pollensæsonen skyller næsen. En kvinde fra Stockholm fortæller,
at hun siden barndommen har lidt af en stærk pollenallergi hvert forår
med de sædvanlige symptoner: Hævede øjne, der løb i vand og en fuldstændig
tilstoppet næse. Idag har hun intet besvær mere, selv ikke midt i pollensæsonen.
Hun skyller næsen dagligt, ved behov endda flere gange. </p>

<h2>Hvad siger fysiologien? </h2>

<p>Hvad der nøjagtigt sker ved saltvandsbadet beskriver professor Paul
Stoksted fra Odense: &quot;<i>I bihulerne og på næseslimhinden befinder
der sig microskopisk små fimrehår, såkaldte Cilier, som alle vibrerer i
samme retning. Under et mikroskop ser de ud som en kornmark, der vajer
i vinden. Cilierne er dækket af et slimlag, der opfanger støv, bakterier,
pollen og hvide blodlegemer. Gennem deres bevægelse bliver slimhinden et
transportbånd, så slimet og de opfangne partikler transporteres gennem
næsen, ned i svælget og videre til maven</i>&quot;. Det er altså ikke kun
slimhinderne i næsen der stimuleres gennem neti, det sker ligeledes i resten
af luftvejene helt ned til lungerne, hvilket ikke mindst er en fordel for
rygere. Faktisk har næseskylning en aktiverende virkning på alle slimhinder
i kroppen, også i maven og i øjnene. Professor Paul Stoksted fortsætter:
&quot;<i>Bevægelsen af fimrehårene kan lammes af virus og allergifremkaldende
stoffer, og også ved udtørring kan slimlaget blive sejt og skorpet og miste
dets funktion. Skylningen med saltvand holder slimhinden fugtig, fimrehårene
stimuleres og skorpedannelse, støv og andre indt¢rrende partikler såvel
som allergifremkaldende stoffer fjernes</i>&quot;. Hvis man specielt har
problemer med tørre slimhinder, som jo ofte forekommer ved tør luft i kontorer
og andre steder, kan man tilføje vandet en dråbe mandelolie (eller en anden
planteolie). </p>

<p>Hvorfor næseskylning hjælper ved kronisk tilstoppede næsebor og bihulebetændelse,
forklarer Dr. Kenneth Uhre fra Tallmogården Sanatorium i Sverige: &quot;<i>Næsehulen
står gennem små åbninger i forbindelse med bihulerne. Når disse kanaler
under en forkølelse lukkes p.g.a. hævede slimhinder, kan det føre til bihulebetændelse
(Sinusitis). Gennem næseskylningen holdes kanalerne frie</i>&quot;. Det
samme gælder for pandehuler og kæbehuler, der på tilsvarende måde står
i forbindelse med næsehulen. </p>

<p>Regelmæssig brug af Neti kan også virke forebyggende på forkølelsessygdomme,
idet det forandrer næseslimhindens PH-værdi mod det basiske. For kun når
slimhinden er for sur, det vil sige nar PH-værdien er for lav, kan virusorganismer
overleve og bore sig ned i slimhinden og derefter udvikle sig til en infektion.
Er PH-værdien derimod højere, dør virusen. <i>&quot;Mange mennesker kan
endog opleve symptomer, når åbningerne lukkes af andre årsager som stressreaktioner
og overbelastning</i>&quot; siger Dr. Uhre. På denne baggrund er det også
klart, hvorfor Neti helt konkret kan lindre psykosomatiske lidelser som
f.eks. astma - da slimhinderne også ved astmatiske anfald hæver, og giver
åndedrætsbesvær idet passagen i luftvejene vanskeliggøres af slimdannelse.
</p>

<p>Netis virkninger er altså meget omfattende og anvendelsesområderne talrige.
Det er op til hver især hvordan man vil bruge det: Som en daglig rutine
sammen med tandbørstningen, som &quot;medicin&quot; når man har brug for
det, som hjælp når man vil holde op med at ryge, i sammenhæng med yogaens
åndedrætsøvelser, eller simpelthen bare når man har lyst til en opfriskning...
</p>

<h2>
<hr></h2>

<p><img src="NETI1.JPG" border=0 height=286 width=252><img src="neti2.jpg" border=0 height=286 width=187><img src="neti3.jpg" border=0 height=286 width=229></p>

<h2>Sådan gøres Næseskylning - Neti </h2>

<ul>
<li>Til næseskylning bruger man en Netikande, en lille kande med en tud
der passer til næseboret. Du fylder kanden med kropsvarmt vand, og opløser
en teskefuld almindeligt salt deri. </li>

<li><b>Havsalt er uegnet til næseskylning</b>. Vi har gentagne gange oplevet,
at personer fik stærke allergiske reaktioner når de havde havsalt i kanden
ved almindeligt salt derimod var der ingen problemer. Det skyldes måske
den tiltagende forurening af havene eller havvandets indhold af pollen.
</li>

<li>Vandet i kanden har nu den samme saltkoncentration som kroppen (0,9
%), og det vil føles behageligt, når vandet løber igennem næsen. </li>

<li>Lav f.eks. Neti over en vask. Du holder kanden i den ene hånd og sætter
tuden i det ene næsebor, så det slutter helt tæt. Så bøjer du dig forover,
trækker vejret afspændt gennem munden og drejer hovedet lidt til siden
(se billedet). Nu løber vandet af sig selv, ind gennem det ene næsebor
og ud af det andet. </li>

<li>Når halvdelen af vandet er løbet gennem det ene næsebor, så blæs forsigtigt
eventuelt tilbageblevet vand og slim ud. Så gentager du det hele til den
anden side. </li>

<li>Til slut skal næsen tørres. Du bøjer dig fremover og lader hovedet
hænge nedad, så resten af vandet kan løbe ud af næsen. Luk et næsebor med
pengefingeren og drej hovedet skiftevist fra side til side. Blæs forsigtigt
(<b>aldrig for kraftigt</b>) gennem ét næsebor af gangen - indtil næsen
er tør. Denne øvelse til at tørre næsen er en vigtig del af næseskylning,
og skal laves grundigt hver gang. </li>

<li>Efter næseskylning kan man med fordel lave åndedrætsøvelser, først
og fremmest &quot;Blæsebælgen&quot; og &quot;Kapalbhati&quot;, de renser
lungerne og luftvejene og forsyner blodet med mere ilt. Som en harmonisk
afslutning af et sådant lille program, kan du lave &quot;vekselåndedrættet&quot;
for at opnå endnu større balance og klarhed i hjernen. </li>
</ul>

<p>Vi sender dig gerne den gratis brochure eller giver personlig instruktion
i næseskylning. </p>

<p>
<hr></p>

<p><img src="logo_bi.gif" border=0 height=98 width=133></p>

</body>
</html>
