<HTML>

<HEAD>
<TITLE>
Internet - historik
</TITLE>
</HEAD>

<BODY TEXT="#000000" BGCOLOR="#FFFFFF">
<H1>Internet - historik</H1>

Föregångaren till det som vi idag kallar Internet är ett nätverk, 
ARPANET (<A HREF="../../tppmsgs/msgs0.htm#29" tppabs="http://www.arpa.mil/">ARPA</A>, 
Advanced Research Projects Agency NETwork) vilket utvecklades 
som ett militärt projekt under 1969. Målet med projektet 
var att skapa ett robust och effektivt nätverk, svårt för en 
motståndare att förstöra. Man övergav konventionella 
kommunikationsstrategier med centraldatorer och underliggande datorer. 
Istället så utvecklade man en nättopologi där alla datorer kunde 
kommunicera med varandra, d.v.s. inga speciella "centraler" krävdes.
 <P>
<IMG ALIGN=CENTER ALT="Nätverksbild" SRC="BILD2T.GIF" tppabs="http://www.tdb.uu.se/intro/bild2t.gif">
  <P>
För att transportera information så säkert som möjligt valde man 
också att dela upp de data man ville skicka över nätet i små 
separata paket. Dessa paket skickas sedan vart och ett iväg på 
nätet mot slutdestinationen. Vilken väg varje paket tar genom 
nätet, vet man inte och det spelar heller ingen roll.
Paketen distribueras genom nätet via datorerna,
s.k. routers, till de ledningar som för tillfället anses mest gynnsamma
för att skicka data. 
Hos mottagaren samlas sedan paketen ihop och sätts samman 
till det ursprungliga meddelandet. Varken "sändaren" eller "mottagaren"
vet vilken väg meddelandet tagit genom nätverket. 
Sättet att transportera paket innehållande 
data, styrs med regler enligt en metod kallad 
TCP/IP (Transmission Control Protocol/Internet Protocol) 
vilken idag är bas för all kommunikation som används på Internet.
 <P>
<IMG ALIGN=CENTER ALT="Tidsaxel" SRC="ARTAL.GIF" tppabs="http://www.tdb.uu.se/intro/artal.gif">

 <P>
Under 1970-talet kopplades fler och fler forskningsinstitut
och universitet i USA upp mot det nätverk som utvecklats. Under
1980-talet anslöts också andra universitet i världen till
Internet och nätet blev en stor tillgång för världens forskare.
Utbyte av information och diskussion kring forskning var de ämnen
som avhandlades på "nätet".
Under början av 1990-talet utvecklades ett hypertextsystem som 
förenklade användandet av Internet. Allt sedan dess 
har antalet anslutna datorer till Internet växt explosionsartat. 
Idag måste varje företag med någorlunda anseende finnas 
tillgängligt på Internet med sina hemsidor, och 
tro mig, vi har bara sett början på Internets utveckling...


<P>
<A HREF="INTERN~3.HTM" tppabs="http://www.tdb.uu.se/intro/internetidag.html">Bakåt</A> | 
<A HREF="KURS~1.HTM" tppabs="http://www.tdb.uu.se/intro/kurs.html">Innehåll</A> | 
<A HREF="INTERN~5.HTM" tppabs="http://www.tdb.uu.se/intro/internetteknik.html">Framåt</A>
<HR>
<TABLE WIDTH=100%>
<TR>
<TD><IMG ALIGN=LEFT ALT="TDB logo" 
SRC="TDBARKT.GIF" tppabs="http://www.tdb.uu.se/intro/TDBarkt.gif">
</TD>
<TD ALIGN=RIGHT>&#169 
<A HREF="INFO~1.HTM" tppabs="http://www.tdb.uu.se/intro/info.html">TDB online</A>
</TD>
</TR>
</TABLE>


</BODY>
</HTML>
