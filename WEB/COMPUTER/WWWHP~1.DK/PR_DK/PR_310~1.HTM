<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage 2.0">
<title>Hewlett-Packard sænker priserne på arbejdsstationer med op til 35%</title>
</head>

<body bgcolor="#FFFFFF">

<p align="right"><font size="3">Kontakt: Produktchef</font> </p>

<p align="right"><font size="3">Henrik Wilken, tlf. 45 99 12 67</font>
</p>

<p><font size="6"><b>Hewlett-Packard sænker priserne</b></font> </p>

<p><font size="6"><b>på arbejdsstationer med op til 35%</b></font>
</p>

<p><font size="3">HP sænker priserne på arbejdsstationer med op
til 35%, gældende fra 1. januar 1997. Prisnedsættelserne
gælder hele HP's familie af RISC-baserede arbejdsstationer, og
bringer HP i front når det gælder pris/ydelse inden for
arbejdsstationer.</font> </p>

<p><font size="3"><b><u>HP præsenterer nye arbejdsstationer på
Teknik &amp; Data '97</u></b></font> </p>

<p><font size="3">HP går ind i markedet for Windows NT/Pentium
Pro baserede arbejdsstationer med nye HP Vectra XW personlige
arbejdsstationer, der er specielt rettet mod 3-D opgaver i
markedet for mekanisk design. Eksempelvis til applikationer som
ProENGINEER, I-DEAS Master Series og Unigraphics samt animationer
med produkter som Autodesk's 3D Studio MAX og Softimage 3D. </font></p>

<p><font size="3">HP Vectra XW kan konfigureres med op til 2 stk.
200MHz Pentium Pro processorer, AccelPRO TX 2500 3D grafik
accelerator, 512 KB L2 cache, 128MB ECC RAM og 2GB SCSI-2 disk.</font>
</p>

<p><font size="3">I en Viewperf 3D test, der måler 3-D grafik
performance under OpenGL, yder HP Vectra XW med AccelPRO TX 2500
3-D grafik accelerator 3 til 6 gange bedre performance end andre
Pentium Pro baserede PC'er udstyret med højtydende 3-D
grafikkort (f.eks. Matrox Millenium).</font> </p>

<p><font size="3">HP præsenterer samtidigt en ny serie af
PA-RISC baserede arbejdsstationer, B-klassen, og nye modeller i
C- og J-klassen. B-klassen, der henvender sig til den midterste
del af markedet for arbejdsstationer, mere end fordobler ydeevnen
i forhold til de HP9000-715 maskiner den afløser. Dette,
sammenholdt med de nye prisfald, giver B-klassen markedets bedste
pris/ydelsesforhold for arbejdsstationer til &quot;midrange&quot;
markedet. </font></p>

<p><font size="3">Maskiner i C- og J-klasserne, der er beregnet
til den høje ende af markedet er udstyret med nye PA-RISC
processorer og nye grafiksystemer. Med den nye 64-bit processor
fordobles ydeevnen for topmodellen i J-klassen, J280, i forhold
til forgængeren, J210XC. J280 er udviklet til elektroniske
simuleringer, komplicerede analyser og avancerede 3-D design.</font>
</p>

<p><font size="3">De nye maskiner kan alle opgraderes med den
kommende PA-8200 processor eller senere med IA-64 processoren,
der er et resultat af HP og Intel's samarbejde om en helt ny
64-bit arkitektur.</font> </p>

<p><font size="3"><b><u>Kraftig vækst i markedet for personlige
arbejdsstationer frem mod år 2000</u></b></font> </p>

<p><font size="3">Ifølge analysefirmaet IDC vokser markedet for
personlige arbejdsstationer, målt i antal enheder, gennemsnitlig
43,5 % om året frem mod år 2000. IDC forventer et salg på mere
end 4 millioner Intel- og RISC baserede personlige
arbejdsstationer i år 2000. Hewlett-Packard ruster sig til
kampen om markedsandele med annonceringen af de nye Windows
NT/Pentium Pro- og Unix/RISC baserede arbejdsstationer.</font> </p>

<p><font size="3">Pris/ydelsesmæssigt er en Windows NT/Pentium
Pro løsning lidt billigere når vi taler om løsninger i den
lave ende af markedet, mens en PA-RISC baseret platform er den
eneste af de to platforme, der har styrken til at løfte
krævende opgaver i den høje ende af markedet. Desuden vil
udbuddet af løsninger på de forskellige typer af systemer
afgøre hvad brugerne vælger.</font> </p>

<p><font size="3">Brugernes investeringer er sikret hvad enten de
vælger Intel eller PA-RISC som grundlag for deres tekniske
edb-løsninger. HP sikrer nemlig brugerne binær kompatibilitet
med både Intel og PA-RISC i den næste generation af sine
arbejdsstationer, der indeholder den nye Intel/HP
processor-arkitektur.</font> </p>

<p align="center"><font size="3"># # # </font></p>
</body>
</html>
