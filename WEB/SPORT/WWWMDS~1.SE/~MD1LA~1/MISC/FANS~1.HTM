<TITLE>Supportertestet</TITLE>
<body bgcolor="#ffffff">
<img src="../PICS/IFK.GIF" tppabs="http://www.mdstud.chalmers.se/~md1lazio/pics/ifk.gif">
<PRE>
<b>
<h2>Vilken typ av supporter är du?</h2> 
 
Hela Sverige befinner sig just nu i fotbollsfeber. Nya människor upptäcker 
fotbollen och skaffar sig ett favoritlag. För att underlätta för dessa 
mäniskor i jakten på ett favoritlag, har ÄT i samarbete med 'Voice of 
Football' tagit fram ett test som visar vilket lag du bör välja att stödja. 
Du som redan valt ett favoritlag, kan se testet som en bekräftelse på att du
valde lag efter din personlighet, kunskap och intelligens. 
 
Testet består av 15 frågor och påståenden som skall besvaras, alternativt 
fullbordas. Lycka till! 
 
<i>1. Jag började stödja mitt lag för att</i> 
A: Jag bor i närheten och de spelar den bästa fotbollen 
B: Jag bor i närheten men önska att jag inte gjorde det 
C: Jag gick på kvällstidningarnas skriverier och supporterklubbens 
   skryt om hur tuffa klubbens fans var 
 
<i>2. För 5 år sedan höll jag på</i> 
A: Mitt lag 
B: Mitt lag 
C: Finnspång, Mjölby eller den lokala division 4 klubben hemma i byn 
 
<i>3. Att se mitt lag spela</i> 
A: innebär både sorg och glädje 
B: innebär bara sorg 
C: är en ovanlig upplevelse då jag brukar sitta i arresten under matcherna 
 
<i>4. Det är svårt att följa mitt lag på bortamatcherna för att</i>
A: Resorna ut i Europa kostar fläsk 
B: Kemetyls produkter är för dyra 
C: Jag inte har frigång på ungdomsvårdsskolan 
 
<i>5. Har säkerhetsdebatten runt fotbollen påverkat dig</i> 
A: Nej! 
B: Inte särskilt, vi är fortfarande ett bottenlag 
C: Inte särskilt, jag bor redan i en madrasserad cell och jobbar på en  
   skyddad verkstad 
 
<i>6. För att få lite Europa känsla i vinter</i> 
A: Följer du ditt lag i Europa-cuperna 
B: Köper du en club 33 reas till Mallorca 
C: Tittar du på Eurogoals 
 
<i>7. Gary Sundgren</i> 
A: Är en sopa som hypas av en idiot på TV-sporten 
B: Är en sopa, men skulle vara en förstärkning i vårt försvar 
C: Är Sveriges bäste, nej världens bäste försvarare 
 
<i>8. Den spelare jag helst skulle vilja se i vår tröja</i> 
A: Lade av alldeles för tidigt. 
B: Söp ihjäl sig för 20 år sedan, men skulle fortfarande vara en  
   förstärkning för oss 
C: Har vi inte råd att köpa (och inga andra spelare heller för den delen!) 
 
<i>9. Våldet inom Svensk fotboll</i> 
A: Har minskat sedan Thommy Frejdh lade av 
B: Är ett problem för andra klubbar, vi slåss bara om vi blir provocerade, 
   typ om vi förlorar 
C: Skulle varit mindre om alla sprang, som vi sjunger att dom gör 
 
<i>10. Stockholm är</i> 
A: En skitig slumstad och jag är glad att jag inte bor där 
B: En skitig slumstad, men den är mitt hem 
C: En underbar plats där jag aldrig varit, men som jag gärna skulle vilja
   besöka 
 
<i>11. Straff utdömes oftast mot oss</i> 
A: För ojusteheter och hands i straffområdet 
B: För att motståndarna filmar 
C: I tingsrätten för mordbrand och upplopp 
 
<i>12. Ni förlorar guldet på målskilnad till en lokalkonkurrent, vad gör du?</i> 
A: Vaknar skrikande ur mardrömmen och lovar dig själv att aldrig mer läsa 
   Expressen igen. 
B: Utropar: Yippie! vår bästa placering någonsin 
C: Stenar spelarna och tränaren, samt startar kravaller, vilket leder till 
   nya rubriker i tidningarna 
 
<i>13. Ni vinner ligan, vad gör du?</i> 
A: Firar ett par dagar och börjar sedan blicka framåt mot Europacuperna 
B: Vaknar upp, inser att det bara var en dröm och korkar upp ytterligare 
   en T-Röd 
C: Tråkar ihjäl omgivningen med patetiska jämförelser med Brasiliens vm-lag 
   från 1970 och förklaringar varför ni vinner Champions League nästa år 
 
<i>14. Vilken av era framgångar värderar du högst?</i> 
A: Svårt att säga, då de är väldigt många 
B: Framgångar? 
C: Församlingshemmet i Norrköping! Jasså fotbollslagets, nä det vet jag inga 
 
<i>15. När jag dör</i> 
A: Skall min aska spridas över vår hemmaplan 
B: Har vi fortfarande inte vunnit något av betydelse 
C: Kommer ingen att bry sig 
 
 
<hr> 
 
<h2>Utvärdering:</h2> 
 
Mest A: <i>Grattis, du har uppnått den högsta livsformen som finns, du är 
        blåvit</i> 
Mest B: <i>Om du klarar alkotesten (>0.5 promille) är du välkommen i Bajen  
        fans</i> 
Mest C: <i>Du är en typisk Black Army medlem, sök vård!</i> 

</b>
</body>
<hr>
<i>Magnus Andersson</i>
<address>md1lazio@mdstud.chalmers.se</address>
