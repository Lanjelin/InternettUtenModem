<TITLE>Totalt Slut (Ulf Jansson)</TITLE>
<body bgcolor ="#ffffff">
<img src="../PICS/IFK.GIF" tppabs="http://www.mdstud.chalmers.se/~md1lazio/pics/ifk.gif">
<PRE>
<b>
<h2>Totalt Slut</h2>
<i>Ulf Jansson</i>
<hr>

<STRONG>I</STRONG>bland blir man bara så fruktansvärt trött på allt.
Nu har än en gång snorvalpar som utger sig för att vara blåvita fans vänt upp
och ner på Göteborg. Åtminstone verkade det så när jag såg Sportnytt från mitt
trygga hus i Dalarna...ööh, när jag gick över Heden efter matchen.

<STRONG>V</STRONG>ilka skall ta ansvaret? Ungdomarna? IFK? Supporterklubben?
Ungdomarna är förstås omtöcknade av allt ölpimplande och idrottens dubbla
budskap. Hur skall de kunna tro på fair-play när Roger Gustafsson protesterar
mot en korrupt domares kriminalitet? När lagkaptenen fäller en motståndare,
som annars hade ramlat av sig själv och filmat till sig en blåvit varning?
Nej, då handlar det inte om idrott längre. Istället handlar det om att vinna
till varje pris och vad som helst verkar vara tillåtet, till och med rättvisa!

<h2>Skall vi komma till rätta med problemen</h2>
<h2>gäller det att först avskaffa supporterklubbarna.</h2>

Där har du en given förklaring till läktarvåldet. IFK sänder ut fel signaler.
De utför ibland regelvidriga tacklingar, protesterar mot filmningar och fusk.
Kanske beror det på att jag inte förstår Götebosska?

<STRONG>M</STRONG>erparten av spelarna är inga föredömen. Naturligtvis är en
fällning från en blåvit spelare, den dirketa orsaken till att en grabb välter
en bil på Heden... Själv anser jag att alla med en offentlig plats - spelare,
ledare, tränare och även media- har ett stort ansvar att inte uppmuntra till
våld och oroligheter. Undantaget är naturligtvis jag själv med mina artiklar
om årsmöten i 'AIK - hatets vänner'.

<STRONG>S</STRONG>kall vi komma tillrätta med problemen gäller det att först
avskaffa Supporterklubbarna. De låtsas som om de stödjer moderklubben
ekonomiskt, att de tar hand om vilsna ungdomar, att de jobbar mot våld och att
de är en anledning till att våldet har minskat. HA!
Naturligtvis är de inget annat än kvazi-nazistiska organisationer där alla
medlemmar är våldsfixerade. För övrigt kan även detta grepp tillämpas på
andra ställen. Om vi förbjuder frisörer och saxar får vi inga skinheads. Om
vi avskaffar gympakläder får vi inga våldsamma hip-hop gäng. Om vi avskaffar
Stockholms innekrogar får vi ingen marknad för kokain osv.

<hr>
Ulf Jansson är Spottkrönikör på GT
och skriver Totalt Slut varje dag.
<hr>
</b>
</body>
<i>Magnus Andersson</i>
<address>md1lazio@mdstud.chalmers.se</address>
