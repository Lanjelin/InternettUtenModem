<TITLE>Saxat ur Änglatjöt</TITLE>
<body bgcolor="#ffffff">
<img src="../PICS/IFK.GIF" tppabs="http://www.mdstud.chalmers.se/~md1lazio/pics/ifk.gif">
<PRE>
<b>
<h2>Uffe Janssons A-Ö för sportkrönikörer</h2>

<i>A som i amnesi</i>(minnesförlust) Bra att skylla på när någon insatt
läsare påpekar att du motsagt dig själv, eller gud förbjude haft fel.
 
<i>B som i besserwisser</i> Du vet bäst! Du har alltid rätt, oavsett
hur fel du har.

<i>C som i cyklar</i> Vilket dina kollegor och läsare påstår att du allt
som oftast är ute och gör, men du vet hur det är. De är bara avundsjuka.

<i>D som i delaktighet</i> Övervärdera gärna din egen betydelse vid
framgångar, för visst vinner Sverige hockey-vm för att spelarna vill
se Uffe Jansson i vit smoking.

<i>E som i egna meriter</i> Bör dras fram i alla sammanhang, oavsett
hur obetydliga de är.

<i>F som i fel</i> vilket du aldrig har! (Se B!)

<i>G som i grabbarna</i> Något som vill framstå som en av, oberoende
av idrott och trots bristande kunskaper och förmåga.

<i>H som i hakan</i> Denna bör stickas ut ofta och långt. Sticker man
ut den tillräckligt långt och klantigt kan man alltid få en egen tv-show
eller bli utrikeskorrespondent i någon bananrepublik.

<i>I som i integritet</i> Allvarligt handikap för krönikörer. Personer
med detta handikap tenderar att vilja stå för vad de skriver.

<i>J som i jämmer och elände</i> är det alltid inför stora evenemang.
Nutidens svenska idrottsmän är inte ens vatten värda i jäförelse med
utländska konkurrenter eller sedan länge döda och bortglömda svenska
legendarer.

<i>K som i kappvändning</i> En nödvändighet för att kunna överleva som
krönikör. Oavsett hur fel du hade i din senaste förutsägelse, måste varje
krönika innehålla minst 3 st. 'Vad  var det jag sade...'

<i>L som i lösnummer</i> Glöm det där idealistiska tramset om att ta fram
sanningen. Lögner och skandaler säljer ju och det är ju huvudsaken.

<i>M som i motsägelser</i> Det är helt okej att byta åsikt 3 gånger på
en vecka. Läsarna är ändå dumma fårskallar som inte minns på tisdag vad
du skrev på måndag.

<i>N som i näsa för hur vinden blåser</i> En annan nödvändighet för att 
överleva som krönikör.

<i>O som i omtuggning</i> De bästa krönikorna är de du själv har skrivit.
Alltså är det helt okej att citera dig själv gång efter annan.

<i>P som i partiskhet</i> En sann krönikör är aldrig partisk, men han tar 
alltid parti för den som tros få massornas sympati. (Se lösnummer!)

<i>Q som i qualitet</i> Dina krönikor bör hålla samma kvalitet som 
stavningen på den här rubriken.

<i>R som i reaktionär</i> Visst var det bättre förr och inte lite heller. 
Alla som kan något om idrott vet ju att Billingsfors klassiska jumbolag
hade slagit blåvitts UEFA-cup vinnare hur lätt som helst.

<i>S som i sjelvkritik</i> Detta vet du inte vad det är, eller hur det
stavas.

<i>T som i tuffhet</i> Detta visar du, så länge som du har majoriteten
av läsarna bakom dig och det inte finns någon risk att dina offer kan
försvara sig.

<i>U som i upphausning</i> Visst kan man vara världsstjärna en dag och
föredetting nästa. Glöm inte att på varje stjärna går det åtminstone 100 av 
oss utsedda superlöften.

<i>V som i vänner</i> även om du bara är ytligt bekant med en idrottsperson-
lighet vars storhet inträffade på Hedenhös tid, bör vänskapen omnämnas ofta 
och i alla samanhang, t.ex: 'Min vän Tarasov anser...' eller 'Min gode vän 
Tarasov säger...'

<i>W som i wärldsmästare</i> Detta bör du vara, åtminstone i dina egna ögon.

<i>X som i xtra bonus</i> Delas ut till krönikörer vars krönikor säljer många 
lösnummer.

<i>Y som i yrkesheder</i> Bör glömmas så fort du har kommit ut från journalist-
högskolan.

<i>Z som i zebra</i> Dess ränder går aldrig ur och lika lite kan du ändra dig 
och skriva något av kvalitet.

<i>Å som i återanvändning</i> Se omtuggning!

<i>Ä som i ärlighet</i> Vilket sägs vara längst, utom i kvällspressen.

<i>Ö som i överskatta</i> Detta bör du göra med din egen betydelse.

Följ dessa enkla råd och du kan kanske ta över efter mig en vacker dag...

                                       <i>Ulf Jansson</i>

</b>
</body>
<hr>
<i>Magnus Andersson</i>
<address>md1lazio@mdstud.chalmers.se</address>
