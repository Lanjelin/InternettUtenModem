<HTML>
<BODY BACKGROUND="CLOUDS~1.HTM" tppabs="http://www.datashopper.dk/~arbo/DSvU/clouds3.gif">
<TITLE>DM 1996 AVISEN #1</TITLE>
<H1>DM 1996 AVISEN Dag 1 : 8-maj-1996</H1>
<B>Chefens hjørne:</B>
Det er ingen tung opgave at skrive et lille indlæg til DM-avisen efter sådan en flyvedag. Efter vel ca. 350 timer og små 20.000 km fløjet på en enkelt dag fra samme plads af 57 fly kan man som konkurrencechef kun være godt tilfreds. Der var et par enkelte øffer over, at vi havde valgt at fastholde opgaven, men Mogens Vejrmand er en standhaftig herre og en konsekvent rådgiver. Det var en fornøjelse at se den veldisciplinerede optræden af piloter og hjælpere, der herskede på startstedet. Det blev dog ved slutningen af startafviklingen skæmmet lidt af, at nogle foretog en uauto-riseret indtrængen i dropzonen for slæbetove. Vi vælger at tro, at det har været en hjælper, der sov under briefingen og således ikke hørte, hvad trafikleder Poul Erik havde sagt netop om dette, der førte an i løjerne. 

Andre har nok været i god tro, men det suger lidt i mellemgulvet, når man er vidne til (og ansvarlig for ) dette.

En misforståelse med flyvelederne i Billund, der gjorde dagen lidt mere besværlig, end det var nødvendigt, blev ryddet af vejen, og den vil (forhåbentlig) ikke opstå igen. Vi har en ende-lig opskrift på, hvordan vi uden al den radiosnak skulle kunne komme igennem tragten.

Skuer vi lidt ud i fremtiden, der for de fleste af os p.t. går til den 18. maj, ser det desværre ud til, at vi kan få et par hviledage allerede fra i morgen, men på lørdag skulle det så kunne gå løs igen i - måske i flere dage. Lad os nu se - det kan jo være, at Vejr-Mogens ændrer sin prognose. Det har vi før set meteorologer gøre.

Jeg vil slutte med, som det blev sagt i velkomsten, at ønske jer alle en god, sikker og fair konkurrence. Vi i konkurrenceledelsen vil gøre vort til, at både piloter, hjælpere og andre støttepædagoger kan rejse hjem en god oplevelse rigere.

Helge Hald
<HR>
Dagens tilbud fra Kirstens Caf‚

Skinke med flødekartofter og grøn salat Pris kun kr. 45,00
<HR>
Vejr-Mogens' hjørne

Vejret torsdag:
Frontoptrækket ligger nu (kl. 09.00 lokal tid) over Storebælt og flytter sig meget langsomt.
Fronten vil give regn i Jylland den kommende nat. Se nedennævnte udsigt.

Temperatur:	12 grader
Vind:				N-NØ, tiltagende til 10-15 knts.
					Vekslende skydække
<HR>
<A HREF="96DM~1.HTM" tppabs="http://www.datashopper.dk/~arbo/DSvU/96dm.html"><IMG ALT="" ALIGN=TOP SRC="RETURN~1.HTM" tppabs="http://www.datashopper.dk/~arbo/DSvU/return.gif"></A>
</BODY>
</HTML>