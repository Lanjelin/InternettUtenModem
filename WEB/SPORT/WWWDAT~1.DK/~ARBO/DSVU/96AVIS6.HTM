<HTML>
<BODY BACKGROUND="CLOUDS~1.HTM" tppabs="http://www.datashopper.dk/~arbo/DSvU/clouds3.gif">
<TITLE>DM 1996 AVISEN #6</TITLE>
<H1>DM 1996 AVISEN d. 15-maj-1996</H1>
<B>Pressemeddelelse - Sport</B><br>

De 57 svæveflyvere ved DM fik luft under vingerne igen

De sidste 5 dage har de 57 svæveflyvepiloter måttet blive på jorden på grund af dårligt vejr. Endelig i dag onsdag lykkedes det at få flyene i luften igen. Fra morgenstunden spåede den udlånte meteorolog fra DMI ikke vejret mange chancer, men opklaringen kom ved middagstid, og klokken 15.00 kunne flyene sendes i luften. 

Der blev derfor udskrevet hastighedsopgaver på hhv. 135 km for flyene i standardklassen og 153 km for flyene i 15 meter-klassen. Da piloterne først fløj ud på opgaven hen på eftermiddagen, gik dagen og dermed de termiske opvinde hurtigt på hæld, og 25 piloter landede på marker i det jyske landskab. Resten af svæveflyvepiloterne kom hjem til Svæveflyvecenter Arnborg. Den hurtigste hastighed på dagens opgave havde Torben L. Nissen fra Øst-Sjællands Flyveklub med 76 km/t.

Dette års Danmarksmesterskab i svæveflyvning startede onsdag den 8. maj, og konkurrencen løber til og med lørdag den 18. maj. Både onsdag den 8. og torsdag den 9. maj havde piloterne særdeles gode betingelser, og der blev fløjet hastighedsopgaver på op mod 400 km med 100 km/t.

Redaktionen er velkommen til at kontakte undertegnede  på telefon 97 14 91 55 for yderligere information. Samtlige resultater fra konkurrencen findes også på Internet. Adressen er http://www.datashopper.dk/~arbo/DSvU/dksoar.html

Jeg vender tilbage med nyt fra DM i svæveflyvning igen i morgen torsdag, hvor der også forventes godt svæveflyvevejr.
<br><br>
Med venlig hilsen<br>
DANSK SVÆVEFLYVER UNION<br><br>

Ulla Stenfors<br>
Pressechef
<HR>
Vejr-Mogens´ hjørne

Vejrudsigt for torsdag og fredag:
Mest skyet og opklaring og lidt solskin i løbet af dagen. Vinden aftager i løbet af eftermiddagen, og bliver til aften svag fra skiftende retninger.
Nattemperaturer nær ved frysepunktet.
I morgen fredag vind fra NØ og Ø. Optræk fra SV, og fra sidst på formiddagen 
efterhånden regn.
Vind:				V  -  15 knts.	
Temperatur:		Max.11 grader	
<HR>
<B>Pilot PO, alias Carsten Thomasen, var task setter ved dagens opgave og beretter:</B><BR>
Task setter-møde kl. 08.30. Pessimisme hos meteorologen og DM-chefen! Kraftig vind og ikke store chancer for temperatur-stigninger. Flere forlod pladsen i troen på, at dagen var håbløs! 

Klokken 13.20 var jeg igen hos DM-chefen, der nu var betænkelig ved en aflysning. Kunne der flyves? Falken blev sendt op og meldte om 1-2 meter stig til 900 meter! Ny briefing og opgaver med start kl. 15.00.

De først startende meldte 2 meter til 900 meter. Opgaverne var ret enkle at udskri-ve! Østpå til varmere luft og højere base, og ikke for lange, da dagen var langt fremskreden.

Vejret var helt godt ved vendepunkterne, og der var ingen problemer. Men stan-dardklassen var sidst på banen, og det så mørkt ud allerede ved Brædstrup på hjemturen! Ca. 35 km modvind og falden-de base og stig tvang de fleste ned inden Arnborg.

Jeg selv har heldig at få løft i 250 meter 14 km ude, efter at have haft højde flere gan-ge til slutglid, hvor ekstra synk havde gjort det umuligt. Desværre bremsede jeg for meget i landingsafløbet og manglede 50 cm i at passere ankomstlinien! Surt show! Men det var rart at kunne sætte hjulet på Arnborg kl. 19.07.
<HR>
<B>SÆLGES</B><BR>

Campingvogn, Apollo 545, årgang 1981
Rimelig pæn stand, på nye dæk,
nyere køleskab, vandvarmer, 
gasvarmer,komfur, toilet m.m.

Kan beses på »Signesvej« 
(nr. 3 fra toiletbygningssiden)

Pris usynet			kr. 22.000,00
Pris synet				kr. 25.000,00

Henvendelse til Henrik Sylvest  OY-JKA
<HR>
<A HREF="96DM~1.HTM" tppabs="http://www.datashopper.dk/~arbo/DSvU/96dm.html"><IMG ALT="" ALIGN=TOP SRC="RETURN~1.HTM" tppabs="http://www.datashopper.dk/~arbo/DSvU/return.gif"></A>
</BODY>
</HTML>